<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXVII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXVII<div id="audio" class="audio"></div></h1>
    <div class="text">
      <div class="pic image" style="--img: url(img/res-rusticae-1.jpg);"></div>
      <div><br></div>
      <div style="text-align: center;"><b>RES RVSTICAE</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Quid agit pater familiās post merīdiem? Prīmum <span class="word" data-value="quiēscere: -ēvisse -ētum @rest / отдыхать; покоиться">quiēscit</span>, tum ambulat, <span class="word" data-value=": finally, at last / наконец (при перечислении)">dēnique</span> lavātur. Iūlius igitur, postquam paululum quiēvit, ambulātum exit. Iam <span class="word" data-value=":dēsniere, dēsiisse, dēsitum">dēsiit</span> imber, avēs rūrsus in hortō canunt. Dominus hūc illūc in hortō suō <span class="word" data-value="amoenus -a -um: lovely, pleasant / милый, прелестный">amoenō</span> ambulat, deinde exit in <span class="word" data-value="ager -grī|m: field / поле">agrōs</span>, quī hortum <span class="word" data-value="cingere: cīnxisse cīnctum @surround, gird / окружать, опоясывать">cingunt</span>.</div>
      <div><span style="white-space:pre">	</span>In agrīs <span class="word" data-value="frūmentum -ī|n: corn, grain / хлеб (в зерне)">frūmentum</span> <span class="word" data-value="crēscere: -ēvisse -ētum @grow / расти">crēscit</span> vēre et aestāte. Mēnse Augustō frūmentum <span class="word" data-value="metere: messuisse messum @reap, harvest / жать, убирать (урожай)">metitur</span> et ex agrīs vehitur. Deinde agrī <span class="word" data-value="arāre: plow / пахать">arantur</span> et novum frūmentum <span class="word" data-value="serere: sēvisse satum @sow, plant / сеять, засевать; сажать, засаживать">seritur</span>. Quī agrōs arant ac frūmentum serunt et metunt, <span class="word" data-value="agricola -ae|m: farmer, peasant / земледелец">agricolae</span> appellantur. Agricola est vir cuius <span class="word" data-value="negōtium -ī|n: (*nec* + *ōtium*) business, activity / дело, занятие">negōtium</span> est agrōs <span class="word" data-value="colere: -uisse cultum @cultivate / возделывать (землю)">colere</span>.</div>
      <div><span style="white-space:pre">	</span>Agricola arāns post <span class="word" data-value="arātrum -ī|n: plough / соха, плуг">arātrum</span> ambulat. Arātrum est <span class="word" data-value="īnstrūmentum -ī|n: tool, instrument / орудие, инструмент">īnstrūmentum</span> quō agrī arantur. <span class="word" data-value="arātor -ōris|m: ploughman / пахарь">Arātor</span> duōs validōs bovēs, quī arātrum trahunt, <span class="word" data-value="|(+ abl): before / впереди, перед">prae</span> sē <span class="word" data-value="agere: ēgisse āctum @drive, put in motion / гнать, приводить в движение">agit</span>. Quōmodo frūmentum seritur? Agricola <span class="word" data-value="sēmen -inis|n: seed / семя, зерно">sēmen</span> manū <span class="word" data-value="spargere: sparsisse sparsum @scatter / (о, рас)сыпать">spargit</span>. Ex parvīs sēminibus quae in agrōs sparsa sunt frūmentum crēscit. Mēnse Augustō frūmentum <span class="word" data-value="mātūrus -a -um: ripe; mature / зрелый">mātūrum</span> est. Quōmodo metitur frūmentum? <span class="word" data-value="falx falcis|f: sickle / серп, коса">Falce</span> metitur. Falx est īnstrūmentum quō agricola metit. Quō īnstrūmentō serit agricola? Quī serit nūllō īnstrūmentō <span class="word" data-value="ūtī: ūsum (+ ^abl^) @use / пользоваться, применять">ūtitur</span> praeter manum. Quī arat arātrō ūtitur; quī metit falce ūtitur; quī serit manū suā ūtitur.</div>
      <div><span style="white-space:pre">	</span>Deus agricolārum est Sāturnus, quī ōlim rēx caelī fuit, sed ā fīliō suō Iove ē caelō pulsus in Italiam vēnit, ubi eam <span class="word" data-value="regiō -ōnis|f: region, district / регион, область, район">regiōnem</span> quae Latium appellātur optimē rēxit Latīnōsque, hominēs ut tunc erant <span class="word" data-value="rudis -e @1) crude, coarse / грубый, необработанный @2) rude, untaught / грубый, невежественный">rudēs</span> ac barbarōs, agrōs colere docuit. In forō Rōmānō est templum Sāturnī.</div>
      <div><span style="white-space:pre">	</span>Ager quī multum frūmentī aliās<span class="word" data-value=": or / или, ли @aliās-ve = vel aliās">ve</span> <span class="word" data-value="frūgēs -um|f pl: fruit, corps / плоды, урожай">frūgēs</span> ferre potest, <span class="word" data-value="fertilis -e: fertile / плодородный">fertilis</span> esse dīcitur. Italia est terra fertilis, sed multa <span class="word" data-value="loca -ōrum|n pl: < *locus -ī ^m^* @region, area / места, края">loca</span> Italiae nōn arantur nec ūllās frūgēs ferunt praeter herbam. Iīs locīs ovēs, porcī, bovēs <span class="word" data-value="pāscere: pāvisse pāstum @pasture / пасти">pāscuntur</span>, nam herba est <span class="word" data-value="pecus -oris|n: livestock, cattle / скот">pecoris</span> <span class="word" data-value="pābulum -ī|n: fodder / корм, фураж">pābulum</span>, et facilius est pecus pāscere quam agrōs colere. Praetereā <span class="word" data-value="lāna -ae|f: wool / шерсть; пряжа">lānā</span> ovium ūtuntur hominēs, nam ē lānā vestēs efficiuntur. Itaque pecus maiōris pretiī est quam frūmentum, et quī pecus pāscit plūs pecūniae facit quam quī agrōs colit.</div>
      <div><span style="white-space:pre">	</span>Frūmentum minōris pretiī est, quia magna <span class="word" data-value="cōpia -ae|f: abundance / запас, изобилие">cōpia</span> frūmentī ex Āfricā in Italiam <span class="word" data-value="in-vehere: -vexisse -vectum @import / (в, при)возить">invehitur</span>. <span class="word" data-value="solum -ī|n: soil, earth / почва, земля">Solum</span> Āfricae fertile est, nisi aquā caret, sed multīs locīs Āfricae <span class="word" data-value=": little, not enough / мало">parum</span> aquae est. Ergō necesse est agrōs aquā flūminum <span class="word" data-value="rigāre: irrigate / орошать, поливать">rigāre</span>. Agricolae quī agrōs prope Nīlum flūmen colunt <span class="word" data-value=": bis ter-ve = bis vel ter">bis terve</span> in annō metere possunt: <span class="word" data-value="Aegyptus -ī|f">Aegyptus</span> enim terra fertilissima est, quia solum eius aquā Nīlī rigātur.</div>
      <div><span style="white-space:pre">	</span>Agrī Iūliī, quī sub monte Albānō sitī sunt, nōn sōlum frūmentum, sed etiam <span class="word" data-value="vītis -is|f: vine / дикий виноград, виноградная лоза">vītēs</span> ferunt. Iī agrī in quibus vītēs crēscunt <span class="word" data-value="vīnea -ae|f: vinyard / виноградник">vīneae</span> dīcuntur. Frūgēs vīneārum sunt <span class="word" data-value="ūva -ae|f: grape(s) / виноградина; виноградная гроздь; виноград">ūvae</span>, quae mēnse Septembrī mātūrae sunt. Ex ūvīs mātūrīs <span class="word" data-value="vīnum -ī|n: wine / вино">vīnum</span> efficitur.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlius, quī nūper ex urbe in <span class="word" data-value="praedium -ī|n: estate / владение, поместье">praedium</span> suum Albānum vēnit, <span class="word" data-value="|(+ acc): (a)round / вокруг; около">circā</span> agrōs et vīneās suās ambulat. Suprā eum est mōns Albānus; post montem lacus Albānus, quī vīllīs magnificīs cingitur. Nūllā in parte Italiae tot et tantae vīllae sitae sunt quam in Latiō et maximē circā lacum illum amoenum. Nē in Campāniā <span class="word" data-value=":*nē... quidem* not even / даже не, ни даже">quidem</span> plūrēs vīllae sunt, quamquam multī Rōmānī in ōrā maritimā eius regiōnis vīllās possident; nam plūrimī Rōmānī <span class="word" data-value=":= prope urbem">sub urbe</span> Rōmā habitāre volunt in vīllīs <span class="word" data-value="sub-urbānus -a -um: suburban, near the city / (за, при)городный">suburbānīs</span>.</div>
      <div><span style="white-space:pre">	</span>Iūlius aspicit agricolās quī in agrīs et in vīneīs opus faciunt, gaudēns quod ipsī, ut dominō dīvitī, nōn necesse est in agrīs <span class="word" data-value="labōrāre: work, toil / работать, трудиться">labōrāre</span>. Qumaquam nūllō modō <span class="word" data-value="labor -ōris|m: work, toil / работа, труд">labōrem</span> agricolārum sordidum indignumve esse <span class="word" data-value="exīstimāre: esteem, reckon / судить, считать">exīstimat</span>, tamen sē <span class="word" data-value="|(+ abl): in comparison with / в сравнении с">prae</span> agricolīs beātum esse cēnset. Neque enim labōrat dominus, sed quiēscit, cum in praediō suō est. <span class="word" data-value="rūs rūris|n: countryside, rural area / деревня, сельская местность">Rūs</span> quiētum et amoenum eum dēlectat. In urbe Iūlius semper in negōtiō est, sed <span class="word" data-value="|loc: < *rūs*">rūrī</span> in <span class="word" data-value="ōtium -ī|n: leisure / досуг, отдых">ōtiō</span> cōgitat dē negōtiīs <span class="word" data-value="urbānus -a -um: urban, of the city / городской">urbānīs</span>. Itaque Iūlius, quī ōtium rūris valdē amat, cum prīmum cōnfecta sunt negōtia urbāna, in praedium suum suburbānum proficīscitur.</div>
      <div><br></div>
      <div><img class="pic img" src="img/res-rusticae-2.jpg" alt="res-rusticae-2"></div>
      <div><br></div>
      <div><span style="white-space:pre">	</span>Agrī Iūliī nōn ā dominō ipsō coluntur, sed ā <span class="word" data-value="colōnus -ī|m: (tenant) farmer / крестьянин(-арендатор)">colōnīs</span>. Colōnus est agricola quī nōn suōs, sed aliēnōs agrōs <span class="word" data-value="|(+ abl): for, instead of / вместо, за; в качестве">prō</span> dominō absentī colit et mercēdem dominō solvit prō frūgibus agrōrum.</div>
      <div><span style="white-space:pre">	</span>Colōnī Iūliī sunt agricolae validī quī industriē labōrant omnēsque mercēdem ad diem solvere solent. At hōc annō <span class="word" data-value="quī-dam: *quae- quod-* a certain, some / некий">quīdam</span> colōnus mercēdem nōndum solvit. Iūlius eum colōnum in agrō cōnspicit et “Hūc accēde, colōne!” inquit. Dominus imperat ut colōnus <span class="word" data-value=":dominus imperat _ut_ colōnus accēd_at_ @= dominus iubet colōnum accēdere">accēdat</span>, tum interrogat: “Cūr noōdum solvistī mercēdem quam ter quaterve iam <span class="word" data-value="@= --ā/ab--: before *tē* / перед *tē*">abs</span> tē poposcī? Octingentōs sēstertiōs mihi dēbēs. Solve eōs!” Iūlius colōnō imperat ut mercēdem solvat.</div>
      <div><span style="white-space:pre">	</span>Colōnus pallidus <span class="word" data-value="|(+ abl): for, from (in neg. sent.) / из-за, от (в отриц. предл.)">prae</span> metū loquī nōn potest.</div>
      <div><span style="white-space:pre">	</span>Iūlius: “Audīsne? Imperō tibi ut mercēdem solvās. Quīn respondēs?”</div>
      <div><span style="white-space:pre">	</span>Colōnus: “Nūlla est mihi pecūnia. Nē assem quidem habeō.”</div>
      <div><span style="white-space:pre">	</span>Iūlius: “Nisi hīc et nunc solvis mercēdem dēbitam, servīs meīs imperābō ut tē <span class="word" data-value=": = ex agrīs">agrīs</span> meīs pellant. Iam trēs mēnsēs exspectō ut ea pecūnia mihi solvātur. Etsī vir <span class="word" data-value="patiēns -entis: (< *patī*) patient / терпеливый">patiēns</span> sum, hic fīnis est <span class="word" data-value="patientia -ae|f: patience / терпение, терпеливость">patientiae</span> meae!”</div>
      <div><span style="white-space:pre">	</span>Colōnus ad pedēs dominī sē <span class="word" data-value="prō-icere: (-iō) -iēcisse -iectum @throw (forward) / выбрасывать (вперёд) @*se ~* throw oneself / бросаться">prōicit</span> eumque <span class="word" data-value="ōrāre: pray, beg / просить, молить">ōrat</span> ut patientiam habeat: “Patientiam habē, domine! Nōlī ā mē postulāre ut <span class="word" data-value="tantum -ī|n: such amount, so much / такое количество, столько">tantum</span> pecūniae statim solvam! Intrā duōs trēsve mēnsēs omnia accipiēs. Nōlī mē ē domō meā <span class="word" data-value="rapere: (-iō) -uisse raptum @tear away, carry off / уносить, уводить; отнимать силой, похищать">rapere</span>! Octō līberī mihi sunt, quōs ipse cūrāre dēbeō. <span class="word" data-value="cūra -ae|f: @1) care / забота @2) concern / забота, печаль">Cūra</span> īnfantium multum temporis magnamque patientiam postulat, itaque parum temporis habeō ad opus <span class="word" data-value="rūsticus -a -um: (< *rūs*) rural, rustic / деревенский, сельский">rūsticum</span>.”</div>
      <div><span style="white-space:pre">	</span>Iūlius: “Quid? Num uxor abs tē postulat ut tū prō mātre īnfantēs cūrēs? Itane īnfantēs suōs <span class="word" data-value="neglegere: -ēxisse -ēctum @neglect / пренебрегать">neglegit</span>? Mātris officium est īnfantēs cūrāre. Tū vērō cūrā ut agrī bene colantur et mercēs ad diem solvātur!”</div>
      <div><span style="white-space:pre">	</span>Colōnus: “Uxor mea officium suum nōn neglegit nec postulat ut ego īnfantēs cūrem; sed nunc nec īnfantēs cūrāre <span class="word" data-value=": = et nihil">nec quidquam</span> aliud agere potest, quia aegrōtat: intrā paucōs diēs novum īnfantem exspectat. Nōlī mē ab uxōre <span class="word" data-value="gravidus -a -um: pregnant / беременная">gravidā</span> rapere! Per omnēs deōs tē ōrō!”</div>
      <div><span style="white-space:pre">	</span>Hīs <span class="word" data-value="precēs -ium|f pl: prayers / мольба, молитвы">precibus</span> dominus sevērus tandem movētur. Colōnō imperat ut taceat atque surgat, tum “Quoniam,” inquit, “uxor tua gravida est, abī domum! Prīmum cūrā ut uxor et līberī valeant, tum vērō labōrā ut pecūniam omnem solvās intrā fīnem huius mēnsis, id est intrā <span class="word" data-value="trīcēsimus -a -um: thirtieth / трёхсотый">trīcēsimum</span> diem!”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Colōnō <span class="word" data-value="dī-mittere: -mīsisse -missum @send away, dismiss / отсылать, отпускать">dīmissō</span>, Iūlius alium agricolam vocat eumque dē rēbus rūsticīs rogitat, ac prīmum dē vīneīs: “Quōmodo vīneae sē habent hōc annō?”</div>
      <div><span style="white-space:pre">	</span>“Optimē,” inquit agricola. “Aspice hanc vītem: tot et tantae ūvae magnam vīnī cōpiam prōmittunt, ac vīnum bonum futūrum esse exīstimō, nam sōl duōs iam mēnsēs prope cotīdiē lūcet ūsque ā māne ad vesperum. Nihil enim vīneīs magis <span class="word" data-value="prōdesse: prōsum -fuisse @be useful, do good / быть полезным или выгодным, способствовать">prōdest</span> quam sōl et <span class="word" data-value="calor -ōris|m: warmth, heat / тепло, жар">calor</span>, nec quidquam iīs magis <span class="word" data-value="nocēre: harm / вредить">nocet</span> quam imber et <span class="word" data-value="frīgus -oris|n: cold / холод">frīgus</span>.”</div>
      <div><span style="white-space:pre">	</span>Iūlius: “Calor sōlis nōn ipse per sē efficit ut vīnum bonum <span class="word" data-value=": vīnum bonum _est_ @calor efficit _ut_ v. bonum _sit_">sit</span>. Vītēs probē cūrāre oportet. Itaque vōs moneō ut industriē in vīneīs labōrētis. Sed satis dē <span class="word" data-value=": satis dē vīneīs _dictum est_">vīneīs</span>. Frūmentum quāle erit?”</div>
      <div><span style="white-space:pre">	</span>“Nōn ita bonum,” inquit alter agricola. “Solum nimis <span class="word" data-value="siccus -a -um: dry / сухой, высушенный">siccum</span> est, nec rigārī possunt agrī, quod procul absunt ā rīvō. Imber brevis quem hodiē habuimus frūmentō prōfuit quidem, sed parum fuit. Item sicca est herba, pecus parum pābulī invenit. Sed scīsne ovem herī paene raptam esse ā lupō?”</div>
      <div><span style="white-space:pre">	</span>Iūlius: “Quid? Lupusne ovem ē <span class="word" data-value="grex gregis|m: flock, herd / стадо, табун, стая">grege</span> rapuit?”</div>
      <div><span style="white-space:pre">	</span>Agricola: “Ovis ipsa ē grege aberrāverat. Nec vērō lupus ovī nocuit, nam pāstor eam in silvā repperit atque ē dentibus lupī servāvit!”</div>
      <div><span style="white-space:pre">	</span>Iūlius: “Ō, pāstōrem pigerimmum, quī officium suum ita neglēxit! Pāstōris officium est cūrāre <span class="word" data-value=": that not, lest / чтобы не, как бы не">nē</span> ovēs aberrent <span class="word" data-value=":nē-ve = vel nē, et nē">nēve</span> silvam petant. Ego vērō cūrābō nē ille pāstor posthāc officium neglegat!”</div>
      <div><span style="white-space:pre">	</span>Agricola: “Nōlī nimis sevērus esse! Nōn cēnseō illum pāstōrem prae cēterīs pigrum esse.”</div>
      <div><span style="white-space:pre">	</span>Iūlius: “Rēctē dīcis: nam pigrī ac <span class="word" data-value="neglegēns -entis: careless, neglegent / небрежный, нерадивый">neglegentēs</span> sunt omnēs! At ego faciam ut industriī sint!”</div>
      <div><span style="white-space:pre">	</span>Agricola: “Certē pāstōrēs minus labōrant quam agricolae. Nōbīs nūllum est ōtium, nec opus est nōs monēre ut industriī sīmus nēve quiēscāmus.”</div>
      <div><span style="white-space:pre">	</span>Iūlius: “Nōlī cēnsēre opus pāstōrum facilius esse. Cūra pecoris magnum est negōtium, nōn ōtium, ut pāstōrēs <span class="word" data-value="|inv: (^sup^ *nēquissimus*) worthless, bad / никчемный, негодный">nēquam</span> in mollī herbā dormientēs putant. Ego vērō cūrābō nē ille pāstor neglegēns sit nēve dormiat. Faciam ut tergum eī doleat! Arcesse eum!”</div>
      <div><span style="white-space:pre">	</span>Sed eō ipsō tempore pāstor gregem prae sē agēns ē campīs revertitur. Cum prīmum is prope vēnit, “<span class="word" data-value=": most opportunely, just in time / как нельзя кстати">Optimē</span> advenīs,” inquit dominus īrātus baculum prae sē tenēns, “nam verbera meruistī!”</div>
      <div><span style="white-space:pre">	</span>Pāstor humī sē prōiciēns dominum ōrat nē sē verberet: “Nōlī mē verberāre, ere! Nihil fēcī!”</div>
      <div><span style="white-space:pre">	</span>“At propter hoc ipsum,” inquit Iūlius, “tē verberābō, homō nēquam, quod nihili fēcistī! Officium tuum est cūrāre nē ovēs aberrent nēve ā lupō rapiantur. Precēs tibi nōn <span class="word" data-value=": prōd-*e*st, prō-*s*unt">prōsunt</span>. Prehendite eum, agricolae, et tenēte!” Iūlius duōbus agricolīs imperat ut pāstōrem prehendant et teneant.</div>
      <div><span style="white-space:pre">	</span>Tum vērō, dum pāstor territus verbera exspectat, ovēs sine pāstōre relictae dē viā in agrōs aberrant ac frūmentum <span class="word" data-value="im-mātūrus -a -um: unripe; immature / незрелый">immātūrum</span> carpere incipiunt. Agricolae hoc videntēs clāmant: “<span class="word" data-value="prohibēre: keep off; prevent / удерживать; препятствовать, мешать">Prohibē</span> ovēs tuās ab agrīs nostrīs, pāstor!” — tum pāstōrem mittunt atque celeriter ovēs in agrīs sparsās persequuntur.</div>
      <div><span style="white-space:pre">	</span>Pāstor sōlus cum dominō relictus “<span class="word" data-value=": just, just now / только что">Modo</span> dīxistī,” inquit, “meum officium esse cavēre nē ovēs aberrent. Nōlī mē <span class="word" data-value=": = ab officiō">officiō</span> meō prohibēre!”</div>
      <div><span style="white-space:pre">	</span>Iūlius: “Ego tē nōn prohibēbō officium facere. Fac ut ovēs ex agrīs agantur! Age, curre, pāstor!”</div>
      <div><span style="white-space:pre">	</span>Vix haec dīxerat Iūlius cum pāstor <span class="word" data-value=": as fast as possible / как можно быстрее">quam celerrimē potest</span> ad ovēs suās currit. Dominus rīdēns eum currentem aspicit, tum ad vīllam revertitur. Etsī dominus <span class="word" data-value=": sevērus _esse_">sevērus</span> exīstimātur, tamen <span class="word" data-value="in-hūmānus -a -um: inhuman / бесчеловечный">inhūmānus</span> nōn est.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Coniūnctīvus. <span style="text-align: justify;">Tempus praesēns</span></i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Dominus: “Intrā, serve! Claude forem! Tacē et audī!” Dominus servō imperat ut intr<i>et</i>, forem claud<i>at</i>, tace<i>at</i> et audi<i>at</i>. Servus intrat, forem claudit, tacet et audit.</div>
      <div><span style="white-space:pre">	</span>‘Intrat’ ‘tacet’, ‘claudit’, ‘audit’ est indicātīvus. ‘Intr<i>et</i>’, ‘tace<i>at</i>’, ‘claud<i>at</i>’, ‘audi<i>at</i>’ <span class="word" data-value="coniūnctīvus -a -um @--modus c.-- conjunctive (subjunctive) mood / конъюнкти́в, сослагательное наклонение">coniūnctīvus</span> est. Coniūnctīvus praesēns (pers. III sing.) [1] -<i>et</i>, [2, 3, 4] -<i>at</i>.</div>
      <div><span style="white-space:pre">	</span><i>Exempla</i>: [1] cōgitā|re: cōgit|<i>et</i>; [2] respondē|re: responde|<i>at</i>; [3] scrīb|ere: scrīb|<i>at</i>; [4] audī|re: audi|<i>at</i>.<br><span style="white-space:pre">	</span>Magister: “Studiōsus estō, discipule! Prīmum audī quod interrogō, tum cōgitā, dēnique surge et respondē!” Magister discipulum monet ut studiōsus <i>sit</i>: prīmum audi<i>at</i>, tum cōgit<i>et</i>, dēnique surg<i>at</i> et responde<i>at</i>. Discipulus silet. Magister: “Audīsne, puer? Moneō tē ut studiōsus <i>sīs</i>: prīmum audi<i>ās</i>, tum cōgit<i>ēs</i>, dēnique surg<i>ās</i> et responde<i>ās</i>.” Discipulus: “Nōn opus est mē monēre ut audi<i>am</i> et cōgit<i>em</i> atque ut studiōsus <i>sim</i>. Sed respondēre nesciō. Nōlī igitur ā mē postulāre ut surg<i>am</i> et responde<i>am</i>!”</div>
      <div><span style="white-space:pre">	</span>Magister: “Studiōsī estōte, discipulī! Prīmum audīte quod interrogō, tum cōgitāte, dēnique surgite et respondēte!” Magister discipulōs monet ut studiōsī <i>sint</i>: prīmum audi<i>ant</i>, tum cōgit<i>ent</i>, dēnique surg<i>ant</i> et responde<i>ant</i>. Discipulī silent. Magister: “Audītisne, puerī? Moneō vōs ut studiōsī <i>sītis</i>: prīmum audi<i>ātis</i>, tum cōgit<i>ētis</i>, dēnique surg<i>ātis</i> et responde<i>ātis</i>.” Discipulī: “Nōn opus est nōs monēre ut audi<i>āmus</i> et cōgit<i>ēmus</i> atque ut studiōsī <i>sīmus</i>. Sed respondēre nescīmus. Nōlī igitur ā nōbīs postulāre ut surg<i>āmus</i> et responde<i>āmus</i>!”</div>
      <pre>			<i>Con. 1			Con. 2, 3, 4</i>
      			<i>Sing.	Plūr.		Sing.	Plūr.</i>
      <i>Pers. 1</i>		-em	-ēmus		-am	-āmus
      <i>Pers. 2</i>		-ēs	-ētis		-ās	-ātis
      <i>Pers. 3</i>		-et	-ent		-at	-ant</pre>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Dominus imperat ut servus improbus tene<i>ātur</i> et verber<i>ētur</i>, deinde ut vinci<i>ātur</i> et inclūd<i>ātur</i>.</div>
      <div><span style="white-space:pre">	</span>Dominus imperat ut servī improbī tenea<i>ntur</i> et verber<i>entur</i>, deinde ut vinci<i>antur</i> et inclūd<i>antur</i>.</div>
      <div><span style="white-space:pre">	</span>Iānitor tabellārium monet ut cave<i>at</i> nē ā cane morde<i>ātur</i>: “Cavē nē ā cane morde<i>āris</i>!” Tabellārius: “Tuum negōtium est cūrāre nē ego morde<i>ar</i>. Vincī canem! Ego cūrābō ut tū vinci<i>āris</i> et inclūd<i>āris</i> et verber<i>ēris</i> ab erō tuō!” Iānitor: “Num tuum negōtium est cūrāre ut ego vinci<i>ar</i> et inclūd<i>ar</i> et verber<i>er</i>?”</div>
      <div><span style="white-space:pre">	</span>Iānitōrēs tabellāriōs monent ut cave<i>ant</i> nē ā cane morde<i>antur</i>: “Cavēte nē ā cane morde<i>āminī</i>!” Tabellāriī: “Vestrum negōtium est cūrāre nē nōs morde<i>āmur</i>. Vincīte canem! Nōs cūrābimus ut vōs vinci<i>āminī</i> et inclūd<i>āminī</i> et verber<i>ēminī</i> ab erō vestrō!” Iānitōrēs: “Num vestrum negōtium est cūrāre ut nōs vinci<i>āmur</i> et inclūd<i>āmur</i> et verber<i>ēmur</i>?”</div>
      <pre>			<i>Con. 1			Con. 2, 3, 4</i>
      			<i>Sing.	Plūr.		Sing.	Plūr.</i>
      <i>Pers. 1</i>		-er	-ēmur		-ar	-āmur
      <i>Pers. 2</i>		-ēris	-ēminī		-āris	-āminī
      <i>Pers. 3</i>		-ētur	-entur		-ātur	-antur</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
<div id="refs">
      <div class="refs">
        <a class="refs__item" id="quiz" href="#" data-pass="HME1J8" data-src="/ru/1067570396/xxvii-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="27-raslwa" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-27xno0w6" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-27k8271x" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-27grwh6s" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-27" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
