<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XV</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XV<div id="audio" class="audio"></div></h1>
    <div class="text">
      <div class="pic image" style="--img: url(img/magister-et-discipuli-1.jpg);"></div>
      <div><br></div>
      <div style="text-align: center;"><b>MAGISTER ET DISCIPVLI</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Mārcus librum et tabulam et cēterās rēs ferēns Tūsculum ambulat. Illīc est <span class="word" data-value="lūdus -ī|m: @1) play; game / игра  @2) school / школа">lūdus</span> puerōrum. Multī puerī māne in lūdum eunt.</div>
      <div><span style="white-space:pre">	</span><span class="word" data-value="magister -trī|m: schoolmaster; teacher / учитель">Magister</span> lūdī est vir Graecus, cui nōmen est Diodōrus. Mārcus magistrum metuit, Diodōrus enim magister <span class="word" data-value="sevērus -a -um: severe / суровый">sevērus</span> est, quī <span class="word" data-value="discipulus -ī|m: pupil, disciple / ученик">discipulōs</span> suōs <span class="word" data-value="virga -ae|f: rod / розга, прут">virgā</span> verberat; eō modō magister sevērus discipulōs improbōs <span class="word" data-value="pūnīre: punish / наказывать">pūnīre</span> solet. Discipulī sunt puerī quī in lūdum eunt. Mārcus et Quīntus sunt duo discipulī. Aliī discipulī sunt Titus et Sextus.</div>
      <div><span style="white-space:pre">	</span>Sextus, quī ante Mārcum et Titum ad lūdum advenit, prīmus lūdum intrat. Sextus sōlus est, nam cēterī discipulī <span class="word" data-value=":(*nōn-dum*) not yet / ещё не">nōndum</span> adsunt.</div>
      <div><span style="white-space:pre">	</span>Magister intrāns Sextum sōlum in <span class="word" data-value="sella -ae|f: stool, chair / стул или кресло">sellā</span> sedentem videt. Sextus dē sellā surgēns magistrum salūtat: “Salvē, magister!”</div>
      <div><span style="white-space:pre">	</span>Magister: “Salvē, Sexte! <span class="word" data-value="cōn-sīdere: sit down / садиться">Cōnsīde</span>!”</div>
      <div><span style="white-space:pre">	</span>Sextus in sellā cōnsīdit. Discipulus <span class="word" data-value="tacitus -a -um: silent / молчащий; молчаливый">tacitus</span> ante magistrum sedet.</div>
      <div><span style="white-space:pre">	</span>Magister interrogat: “Cūr <span class="word" data-value="@you (^sg^) / ты">tū</span> sōlus es, Sexte?”</div>
      <div><span style="white-space:pre">	</span>“<span class="word" data-value=": I / я">Ego</span> sōlus sum, quod cēterī discipulī omnēs absunt,” respondet Sextus.</div>
      <div><span style="white-space:pre">	</span><span class="word" data-value="ex-clāmāre: cry out, exclaim / восклицать">Exclāmat</span> magister: “Ō, <span class="word" data-value=": accūsātīvus exclāmātiōnis">discipulōs improbōs</span>!”</div>
      <div><span style="white-space:pre">	</span>Sextus: “Num ego discipulus improbus sum?”</div>
      <div><span style="white-space:pre">	</span>Magister: “Immō tū probus es discipulus, Sexte, <span class="word" data-value=": but / но">at</span> Mārcus et Quīntus et Titus improbī sunt!”</div>
      <div><span style="white-space:pre">	</span>Hīc Titus ad lūdum advenit et <span class="word" data-value="iānua -ae|f: door / дверь">iānuam</span> pulsat <span class="word" data-value="|conj: before / прежде чем">antequam</span> intrat: discipulus nōn <span class="word" data-value=": at once / тотчас, тут же">statim</span> intrat, sed prīmum iānuam pulsat; <span class="word" data-value=": then / тогда">tum</span> lūdum intrat et magistrum salūtat: “Salvē, magister!”</div>
      <div><span style="white-space:pre">	</span>Magister: “Ō Tite! Sextus iam adest...”</div>
      <div><span style="white-space:pre">	</span>Titus: “At Mārcus et Quīntus nōndum adsunt!”</div>
      <div><span style="white-space:pre">	</span>Magister: “Tacē, puer! Claude iānuam et cōnsīde! Aperīte librōs, puerī!”</div>
      <div><span style="white-space:pre">	</span>Sextus statim librum suum aperit, sed Titus, quī librum nōn habet, “Ego,” inquit, “librum nōn habeō.”</div>
      <div><span style="white-space:pre">	</span>Magister: “Quid? Sextus librum suum habet, tū librum tuum nōn habēs? Cūr librum nōn habēs?”</div>
      <div><span style="white-space:pre">	</span>Titus: “Librum nōn habeō, quod Mārcus meum librum habet.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Post Titum Mārcus ad lūdum advenit, neque is iānuam pulsat antequam intrat. Mārcus statim intrat nec magistrum salūtat.</div>
      <div><span style="white-space:pre">	</span>“Ō Mārce!” inquit Diodōrus. “Cūr tū iānuam nōn pulsās cum ad lūdum venīs, nec mē salūtās cum mē vidēs?”</div>
      <div><span style="white-space:pre">	</span>At Mārcus “Ego,” inquit, “iānuam nōn pulsō cum ad lūdum veniō, nec tē salūtō cum tē videō, quia nec Sextus nec Titus id facit.”</div>
      <div><span style="white-space:pre">	</span>Sextus et Titus: “Quid?”</div>
      <div><span style="white-space:pre">	</span>Mārcus <i>(ad Sextum et Titum)</i>: “<span class="word" data-value="@you (^pl^) / вы">Vōs</span> iānuam nōn pulsātis cum ad lūdum venītis, nec magistrum salūtātis cum eum vidētis. <span class="word" data-value=":audītis-ne">Audītisne</span> id quod dīcō?”</div>
      <div><span style="white-space:pre">	</span>Tum Sextus et Titus “Id quod dīcis,” inquiunt, “<span class="word" data-value="vērus -a -um: @1) true / истинный, правдивый @2) *vērum* -ī ^n^ truth / истина, правда">vērum</span> nōn est: <span class="word" data-value=": we / мы">nōs</span> iānuam pulsāmus cum ad lūdum venīmus, et magistrum salūtāmus cum eum vidēmus. Nōnne vērum dīcimus, magister?”</div>
      <div><span style="white-space:pre">	</span>Magister: “Vōs vērum dīcitis. <span class="word" data-value=": = id quod">Quod</span> Mārcus dīcit nōn est vērum. Discipulus improbus es, Mārce! Necesse est tē pūnīre. Statim ad mē venī!”</div>
      <div><span style="white-space:pre">	</span>Diodōrus, magister sevērus, <span class="word" data-value="tergum -ī|n: back / спина">tergum</span> puerī virgā verberat. (Tergum est <span class="word" data-value="posterior -ius|comp: @1) back-, hind- / задний @2) later / последующий">posterior</span> pars corporis.) Tergum dolet Mārcō, neque ille lacrimat, nam lacrimāre puerō Rōmānō nōn <span class="word" data-value="convenīre|impers: become, suit, be appropriate / подобать, быть к лицу @lacrimāre puerō nōn convenit = @lacrimae puerō nōn conveniunt">convenit</span>.</div>
      <div><span style="white-space:pre">	</span>Mārcus clāmat: “Ei! Iam satis est! <span class="word" data-value="dē-sinere: finish, stop, end / заканчивать, прекращать">Dēsine</span>, magister!”</div>
      <div><span style="white-space:pre">	</span>Magister puerum verberāre dēsinit et “Ad sellam tuam <span class="word" data-value="red-īre: (*re-īre*) go back, return / возвращаться">redī</span>,” inquit, “atque cōnsīde!”</div>
      <div><span style="white-space:pre">	</span>Mārcus ad sellam suam redit, neque cōnsīdit, sed tacitus ante sellam stat.</div>
      <div><span style="white-space:pre">	</span>“<span class="word" data-value=": audīs-ne">Audīsne</span>, Mārce? Ego tē cōnsīdere iubeō. Cūr nōn cōnsīdis?” interrogat magister.</div>
      <div><span style="white-space:pre">	</span>Mārcus: “Nōn cōnsīdō, quod sedēre nōn <span class="word" data-value="@po*s*-*s*um @pot-es @pot-est">possum</span>.”</div>
      <div><span style="white-space:pre">	</span>Diodōrus: “Cūr sedēre nōn potes?”</div>
      <div><span style="white-space:pre">	</span>Mārcus: “Sedēre nōn possum, quod mihi dolet... pars tergī <span class="word" data-value="īnferior -ius| comp: lower / нижний">īnferior</span> in quā sedēre soleō.”</div>
      <div><span style="white-space:pre">	</span>Haec verba audientēs Titus et Sextus rīdent.</div>
      <div><span style="white-space:pre">	</span>Diodōrus: “<span class="word" data-value=": why / что?, отчего?, с чего?">Quid</span> rīdētis, Tite et Sexte?”</div>
      <div><span style="white-space:pre">	</span>Titus: “Rīdēmus, quod Mārcō dolet...”</div>
      <div><span style="white-space:pre">	</span>Diodōrus: “Tacēte! Eam corporis partem nōmināre nōn convenit! — Sed ubi est frāter tuus, Mārce?”</div>
      <div><span style="white-space:pre">	</span>Mārcus: “Is <span class="word" data-value="|loc: at home / до́ма">domī</span> est apud mātrem suam. Quīntus dīcit ‘<span class="word" data-value=":Q.: “_Ego_ aeger sum.” @Q. dīcit _sē_ aegrum esse.">sē</span> aegrum esse’.”</div>
      <div><span style="white-space:pre">	</span>Diodōrus: “Sī aeger est, in lūdum īre nōn potest. At vōs bene valētis. Iam aperīte librōs!”</div>
      <div><span style="white-space:pre">	</span>Titus: “Mārcus meum librum habet.”</div>
      <div><span style="white-space:pre">	</span>Diodōrus: “Quid tū librum Titī habēs, Mārce?”</div>
      <div><span style="white-space:pre">	</span>Mārcus: “Ego eius librum habeō, quod is meum mālum habet. <span class="word" data-value="red-dere: give back / отдавать">Redde</span> mihi mālum meum, Tite!”</div>
      <div><span style="white-space:pre">	</span>Titus rīdēns “Mālum,” inquit, “tibi reddere nōn possum, id enim iam in ventre meō est!”</div>
      <div><span style="white-space:pre">	</span>Mārcus īrātus Titum pulsāre incipit, sed magister “Dēsine, Mārce!” inquit. “Titus tibi mālum dare nōn potest, at ego tibi <span class="word" data-value="malum -ī|n: @1) evil / зло @2) trouble / беда @3) harm / вред @*m. dare* give what for / вспы́пать">malum</span> dare possum, <span class="word" data-value=": 1) if not / если не @2) except, save, only / кроме, разве что">nisi</span> hīc et nunc Titō librum reddis!”</div>
      <div><span style="white-space:pre">	</span>Mārcus Titō librum reddit.</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Discipulī librōs aperiunt. Item librum suum aperit magister ac <span class="word" data-value="recitāre: read aloud / читать вслух, декламировать">recitāre</span> incipit. Puerī autem <span class="word" data-value="prior -ius|comp: @1) first; front- / передний @2) fomer / прежний">priōrem</span> librī partem tantum audiunt, nam antequam magister partem librī posteriōrem recitāre incipit, omnēs puerī dormiunt!</div>
      <div><br></div>
      <div class="pic image" style="--img: url(img/magister-et-discipuli-2.jpg);"></div>
      <div><br></div>
      <div><span style="white-space:pre">	</span>Magister recitāre dēsinit et exclāmat: “Ō improbī discipulī! Dormītis! <span class="word" data-value=": = id quod">Quod</span> recitō nōn audītis!”</div>
      <div><span style="white-space:pre">	</span>Mārcus magistrō īrātō “Ego,” inquit, “nōn dormiō. Immō, vigilō et tē audiō, magister.”</div>
      <div><span style="white-space:pre">	</span>Item Sextus et Titus “Neque nōs dormīmus,” inquiunt. “Vigilāmus et omnia verba tua audīmus. Bene recitās, Diodōre! Bonus es magister!”</div>
      <div><span style="white-space:pre">	</span>Magister laetus “Vērum est quod dīcitis,” inquit, “ego bene recitō ac bonus sum magister — at vōs male recitātis ac malī discipulī estis!”</div>
      <div><span style="white-space:pre">	</span>Discipulī: “Immō, bonī discipulī sumus! Bene recitāmus!”</div>
      <div><span style="white-space:pre">	</span>Diodōrus: “Tacēte! Ubi estis, puerī?”</div>
      <div><span style="white-space:pre">	</span>Discipulī: “In lūdō sumus.”</div>
      <div><span style="white-space:pre">	</span>Diodōrus: “Vērum dīcitis: in lūdō estis — nōn domī in <span class="word" data-value="lectulus -ī|m: (little) bed / кроватка">lectulīs</span>! In lectulō dormīre <span class="word" data-value="licēre|impers: it is allowed, one may / можно, позволено">licet</span>, hīc in lūdō nōn licet dormīre!”</div>
      <div><span style="white-space:pre">	</span>Magister īrātus discipulōs virgā verberat.</div>
      <div><span style="white-space:pre">	</span>Discipulī: “Ei, ei! Quid <span class="word" data-value="|acc: < *nōs*">nōs</span> verberās, magister?”</div>
      <div><span style="white-space:pre">	</span>Diodōrus: “<span class="word" data-value="|acc: < *vōs*">Vōs</span> verberō, quod aliō modō vōs excitāre nōn possum. Ad sellās vestrās redīte atque cōnsīdite!”</div>
      <div><span style="white-space:pre">	</span>Discipulī ad sellās suās redeunt neque cōnsīdunt.</div>
      <div><span style="white-space:pre">	</span>Magister: “Quid nōn cōnsīditis?”</div>
      <div><span style="white-space:pre">	</span>Discipulī: “Nōn cōnsīdimus, quod sedēre nōn <span class="word" data-value="@po*s*-*s*umus @pot-estis @po*s*-*s*unt">possumus</span>.”</div>
      <div><span style="white-space:pre">	</span>Diodōrus: “Quid? Sedēre nōn potestis? Ergō vōs hōram tōtam tacitī stāte, dum ego sedēns partem librī posteriōrem recitō! Nec enim stantēs dormīre potestis!”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Persōnae verbī</i></div>
      <div><br></div>
      <div><span style="white-space:pre">	</span>Puerī rīde<b><i>nt</i></b>. Puella nōn rīde<b><i>t</i></b>.</div>
      <div><span style="white-space:pre">	</span>Puerī: “Cūr <i>tū</i> nōn rīdē<b><i>s</i></b>, cum <i>nōs</i> rīdē<b><i>mus</i></b>?”</div>
      <div><span style="white-space:pre">	</span>Puella: “<i>Ego</i> nōn rīde<b><i>ō</i></b>, quia <i>vōs</i> mē rīdē<b><i>tis</i></b>!”</div>
      <div><span style="white-space:pre">	</span>‘Rīde<b><i>ō</i></b>, rīdē<b><i>mus</i></b>’ dīcitur <span class="word" data-value="persōna -ae|f: person (of a verb) / лицо (глагола)">persōna</span> prīma, ‘rīdē<b><i>s</i></b>, rīdē<b><i>tis</i></b>’ persōna secunda, ‘rīde<b><i>t</i></b>, rīde<b><i>nt</i></b>’ persōna tertia.</div>
      <pre>			<i>Sing.		Plūr.</i>
      <i>Pers. 1</i>		rīde|<b><i>ō</i></b>		rīdē|<b><i>mus</i></b>
      <i>Pers. 2</i>		rīdē|<b><i>s</i></b>		rīdē|<b><i>tis</i></b>
      <i>Pers. 3</i>		rīde|<b><i>t</i></b>		rīde|<b><i>nt</i></b></pre>
      <div><span style="white-space:pre">	</span><i>Exempla</i>: [1] clām|<b><i>ō</i></b>, clāmā|<b><i>mus</i></b>; [2] rīde|<b><i>ō</i></b>, rīdē|<b><i>mus</i></b>; [3] dīc|<b><i>ō</i></b>, dīci|<b><i>mus</i></b>; faci|<b><i>ō</i></b>, faci|<b><i>mus</i></b>; [4] audi|<b><i>ō</i></b>, audī|<b><i>mus</i></b>.</div>
      <div><span style="white-space:pre">	</span>Malus discipulus in lūdō clām<b><i>at</i></b> et rīd<b><i>et</i></b>. Quī id nōn fac<b><i>it</i></b> et omnia verba magistrī aud<b><i>it</i></b>, bonus <i>es<b>t</b></i> discipulus.</div>
      <div><span style="white-space:pre">	</span>Bonus discipulus malō dīc<b><i>it</i></b>: “Ego bonus discipulus <i>su<b>m</b></i>: in lūdō nec clām<b><i>ō</i></b> nec rīd<i><b>eō</b></i>, et omnia verba magistrī aud<b><i>iō</i></b>. At tū malus discipulus <i>es</i>: in lūdō clām<b><i>ās</i></b> et rīd<b><i>ēs</i></b> nec verba magistrī aud<b><i>īs</i></b>! Vērum dīc<b><i>ō</i></b>! Nōnne hoc fac<b><i>is</i></b>?” Malus discipulus: “Quod dīc<b><i>is</i></b> vērum nōn est: ego hoc nōn fac<b><i>iō</i></b>!”</div>
      <div><span style="white-space:pre">	</span>Malī discipulī in lūdō clām<b><i>ant</i></b> et rīd<b><i>ent</i></b>. Quī id nōn fac<b><i>iunt</i></b> et omnia verba magistrī aud<b><i>iunt</i></b>, bonī <i>su<b>nt</b></i> discipulī.</div>
      <div><span style="white-space:pre">	</span>Bonī discipulī malīs dīc<b><i>unt</i></b>: “Nōs bonī discipulī <i>su<b>mus</b></i>: in lūdō nec clām<b><i>āmus</i></b> nec rīd<b><i>ēmus</i></b>, et omnia verba magistrī aud<b><i>īmus</i></b>. At vōs malī discipulī <i>es<b>tis</b></i>: in lūdō clām<b><i>ātis</i></b> et rīd<b><i>ētis</i></b> nec verba magistrī aud<b><i>ītis</i></b>! Vērum dīc<b><i>imus</i></b>! Nōnne hoc fac<b><i>itis</i></b>?” Malī discipulī: “Quod dīc<b><i>itis</i></b> vērum nōn est: nōs hoc nōn fac<b><i>imus</i></b>!”</div>
      <div><br></div>
      <div><span style="white-space:pre">	</span>[1] Ut ‘clām<b><i>ō</i></b>, clām<b><i>āmus</i></b>’ dēclīnantur verba quōrum īnfīnītīvus dēsinit in -<b><i>āre</i></b>.</div>
      <div><span style="white-space:pre">	</span>[2] Ut ‘rīd<b><i>eō</i></b>, rīd<b><i>ēmus</i></b>’ dēclīnantur verba quōrum īnfīnītīvus dēsinit in -<b><i>ēre</i></b>.</div>
      <div><span style="white-space:pre">	</span>[3] Ut ‘dīc<b><i>ō</i></b>, dīc<b><i>imus</i></b>’ dēclīnantur verba quōrum īnfīnītīvus dēsinit in -<b><i>ere</i></b>, praeter ea quae -<b><i>i</i></b>- habent ante -<b><i>ō</i></b> et -<b><i>unt</i></b>, ut ‘fac<b><i>iō</i></b>, fac<b><i>iunt</i></b>’: accipere, aspicere, capere, facere, fugere, iacere, incipere, parere, cēt.</div>
      <div><span style="white-space:pre">	</span>[4] Ut ‘aud<b><i>iō</i></b>, aud<b><i>īmus</i></b>’ dēclīnantur verba quōrum īnfīnītīvus dēsinit in -<b><i>īre</i></b>, praeter verbum <i>īre</i> (pers. I sing. <i>e<b>ō</b></i>, pers. III pl. <i>e<b>unt</b></i>), item <i>ab-īre</i>, <i>ad-īre</i>, <i>ex-īre</i>, <i>red-īre</i>, cēt.</div>
      <div><span style="white-space:pre">	</span>Ut ‘sum, sumus’ dēclīnantur verba quōrum īnfīnītīvus dēsinit in -<i>esse</i>, ut <i>ab-esse</i>, <i>ad-esse</i>, <i>in-esse</i>, cēt., et <i>posse</i> (pers. I pos-sum, pos-sumus; II pot-es, pot-estis; III pot-est, pos-sunt).</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="34MLTD" data-src="/ru/881632442/xv-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="15-uw9kae" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-15mw73c4" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-15phl5o8" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-15ajil4m" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/nova/nova-15spyeu9" data-abbr="n" data-value=":Nova"></a>
      </div>
    </div>
  </main>
  <script src="js/script.js?v=1e"></script>
</body>
</html>
