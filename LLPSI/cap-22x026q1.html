<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXII<div id="audio" class="audio"></div></h1>
    <div class="text">
      <div class="pic image" style="--img: url(img/cave-canem-1.jpg);"></div>
      <div><br></div>
      <div style="text-align: center;"><b>CAVE CANEM</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Iānua vīllae ē duābus foribus cōnstat. Sub foribus est līmen, in quō SALVĒ scrīptum est. Foris duōs cardinēs habet, in quibus vertī potest; cum foris in cardinibus vertitur, iānua aperītur aut clauditur. Servus cuius officium est forēs aperīre et claudere ac vīllam dominī cūstōdīre, ōstiarius vel iānitor appellātur.</div>
      <div><span style="white-space:pre">	</span>Sī quis vīllam intrāre vult, iānuam pulsat et extrā iānuam exspectat, dum iānitor forēs aperit eumque in vīllam admittit. Iānitor intrā iānuam sedet cum cane suō, quī prope tam ferōx est quam lupus; itaque necesse est eum catēnā vincīre. Anteā dominī sevērī nōn sōlum canēs, sed etiam iānitōrēs suōs catēnīs vinciēbant.</div>
      <div><span style="white-space:pre">	</span>Catēna quā canis vincītur ex ferrō facta est. Catēna cōnstat ē multīs ānulīs ferreīs quī inter sē coniunguntur. Ānulī quibus digitī ōrnantur nōn ex ferrō, sed ex aurō factī sunt. Aurum est magnī pretiī sīcut gemmae. Ānulus aureus multō pulchrior est quam ānulus ferreus.</div>
      <div><span style="white-space:pre">	</span>Forēs ē lignō factae sunt sīcut tabulae. Lignum est māteria dūra, sed minus dūra quam ferrum. Quī rēs ferreās vel ligneās facit, faber appellātur. Deus fabrōrum est Vulcānus. —</div>
      <div><span style="white-space:pre">	</span>Iānua clausa est. Iānitor, quī forēs clausit postquam Mārcus intrāvit, iam rūrsus dormit! Iānitōre dormiente, canis vigilāns iānuam cūstōdit. Extrā forēs stat tabellārius (sīc appellātur servus quī epistulās fert, nam anteā in tabellīs scrībēbantur epistulae). Is baculō ligneō forēs pulsat atque clāmat: “Heus! Aperī hanc iānuam! Num quis hīc est? Num quis hanc aperit iānuam? Heus tū, iānitor! Quīn aperīs? Dormīsne?”</div>
      <div><span style="white-space:pre">	</span>Cane lātrante iānitor ē somnē excitātur.</div>
      <div><span style="white-space:pre">	</span>Tabellārius iterum forēs pulsat magnā vōce clāmāns: “Heus, iānitor! Quīn mē admittis? Putāsne mē hostem esse? Ego nōn veniō vīllam oppugnātum sīcut hostis, nec pecūniam postulātum veniō.”</div>
      <div><span style="white-space:pre">	</span>Tandem surgit iānitor. “Quis forēs nostrās sīc pulsat?” inquit.</div>
      <div><span style="white-space:pre">	</span>Tabellārius <i>(extrā iānuam)</i>: “Ego pulsō.”</div>
      <div><span style="white-space:pre">	</span>Iānitor <i>(intrā iānuam)</i>: “Quis ‘ego’? Quid est tibi nōmen? Unde venīs? Quid vīs aut quem quaeris?”</div>
      <div><span style="white-space:pre">	</span>Tabellārius: “Multa simul rogitās. Admitte mē! Posteā respondēbō ad omnia.”</div>
      <div><span style="white-space:pre">	</span>Iānitor: “Respondē prius! Posteā admittēris.”</div>
      <div><span style="white-space:pre">	</span>Tabellārius: “Nōmen meum nōn est facile dictū: Tlēpolemus nōminor.”</div>
      <div><span style="white-space:pre">	</span>Iānitor: “Quid dīcis? Cleopolimus? Vōx tua difficilis est audītū, quod forēs intersunt.”</div>
      <div><span style="white-space:pre">	</span>Tabellārius: “Mihi nōmen est Tlēpolemus, sīcut iam dictum est. Tūsculō veniō. Erum tuum quaerō.”</div>
      <div><span style="white-space:pre">	</span>Iānitor: “Sī erum salūtātum venīs, melius est aliō tempore venīre, nam hāc hōrā erus meus dormītum īre solet, post brevem somnum ambulātum exībit, deinde lavātum ībit.”</div>
      <div><span style="white-space:pre">	</span>Tlēpolemus: “Sī quis per hunc imbrem ambulat, nōn opus est posteā lavātum īre! At nōn veniō salūtātum. Tabellārius sum.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Tandem iānitor forēs aperit et Tlēpolemum forīs in imbre stantem videt. Canis īrātus dentēs ostendit ac fremit: “Rrrr...!” nec vērō tabellārium mordēre potest, quod catēnā retinētur.</div>
      <div><span style="white-space:pre">	</span>Iānitor: “Cavē! Canis tē mordēbit!” Sīc iānitor hominem intrantem dē cane ferōcī monet.</div>
      <div><span style="white-space:pre">	</span>Tlēpolemus in līmine resistēns “Retinē canem!” inquit. “Nōlī eum solvere! Nec vērō opus est mē monēre dē cane, ego enim legere sciō.” Tabellārius solum intrā līmen aspicit, ubi CAVE CANEM scrīptum est īnfrā imāginem canis ferōcis. “Neque haec imāgō neque canis vērus mē terret!” inquit, et propius ad canem accēdit.</div>
      <div><span style="white-space:pre">	</span>“Manē forīs!” inquit iānitor. “Nōlī ad hunc canem accēdere! Iam tē monuī!”</div>
      <div><span style="white-space:pre">	</span>Tabellārius vērō, quamquam sīc ā iānitōre monitus est, alterum gradum ad canem versus facit - sed ecce canis in eum salit catēnam rumpēns! Homō territus ex ōstiō cēdere cōnātur, sed canis īrātus pallium eius dentibus prehendit et tenet.</div>
      <div><br></div>
      <div><img class="pic img" src="img/cave-canem-2.png" alt="cave-canem-2"></div>
      <div><br></div>
      <div><span style="white-space:pre">	</span>“Ei! Canis mē mordet!” exclāmat tabellārius, quī iam neque recēdere neque prōcēdere audet: canis fremēns eum locō sē movēre nōn sinit.</div>
      <div><span style="white-space:pre">	</span>Iānitor rīdēns “Quīn prōcēdis?” inquit. “Nōlī resistere! Ego tē intrāre sinō. Iānuam aperuī. Prōcēde in vīllam!” Sīc iānitor virum territum dērīdet.</div>
      <div><span style="white-space:pre">	</span>“Id facilius est dictū quam factū” inquit tabellārius, atque alterum gradum facere audet, sed canis statim in pedēs posteriōrēs surgit atque pedēs priōrēs in pectore eius pōnit! Tabellārius, tōtō corpore tremēns, ex ōstiō cēdit: sīc canis eum ē vīllā pellit. “Removē canem!” inquit ille. “Iste canis ferōx mē intrāre nōn sinit.”</div>
      <div><span style="white-space:pre">	</span>Iānitor eum tremere animadvertit iterumque dērīdet: “Quid tremis? Hicine canis tē terruit?”</div>
      <div><span style="white-space:pre">	</span>Tlēpolemus: “Nōlī putāre mē ab istō cane territum esse! Sī tremō, nōn propter canem ferōcem, sed propter imbrem frīgidum tremō. Admitte mē sub tēctum, iānitor — amābō tē! Vincī istum canem ferōcem! Cūr eum solvistī?” Tabellārius enim canem ā iānitōre solūtum esse arbitrātur.</div>
      <div><span style="white-space:pre">	</span>Iānitor catēnam manū prehendit canemque paulum ā tabellāriō removet. “Nōlī arbitrārī,” inquit, “mē canem solvisse. Canis ipse catēnam suam rūpit. Ecce catēna rupta.”</div>
      <div><span style="white-space:pre">	</span>Tlēpolemus: “Num canis catēnam ferream rumpere potest? Id nōn crēdō. At certē vestem scindere potuit: vidēsne pallium meum novum, quod nūper magnō pretiō ēmī, scissum esse ā cane tuō?”</div>
      <div><span style="white-space:pre">	</span>Iānitor: “Istud pallium nōn est magnī pretiī, neque id nūper ēmptum esse crēdō. Sed quid tū vēnistī? Num quid tēcum fers?”</div>
      <div><span style="white-space:pre">	</span>Tlēpolemus: “Stultē rogitās, iānitor, nam iam tibi dīxī ‘tabellārium mē esse’. Quid tabellāriōs ferre arbitrāris? aureōsne iānitōribus? Profectō nōs aurum nōn ferimus.”</div>
      <div><span style="white-space:pre">	</span>Iānitor: “Vōs scīlicet epistulās fertis.”</div>
      <div><span style="white-space:pre">	</span>Tlēpolemus: “Rēctē dīcis. Epistulam afferō ad Lūcium Iūlium Balbum. Hocine erō tuō nōmen est?”</div>
      <div><span style="white-space:pre">	</span>Iānitor: “Est. Quīn mihi istam epistulam dās?”</div>
      <div><span style="white-space:pre">	</span>Tlēpolemus: “Prius vincī canem et sine mē intrāre! Nōlī iterum mē forās in imbrem pellere!”</div>
      <div><span style="white-space:pre">	</span>Iānitor, postquam canem vīnxit, “Nōn ego,” inquit, “sed hic canis tē forās pepulit. Nōlī nārrāre ‘tē ā iānitōre forās pulsum esse’!”</div>
      <div><span style="white-space:pre">	</span>Cane vīnctō, tabellārius tandem intrat epistulamque ostendit iānitōrī; quī statim epistulam prehendit et in ātrium ad dominum suum fert.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Supīnum</i></div>
      <div><br></div>
      <div><span style="white-space:pre">	</span>[I] Amīcī salūt<i>āt<b>um</b></i> veniunt (= quia salūtāre volunt).</div>
      <div><span style="white-space:pre">	</span>‘Salūt<i>āt<b>um</b></i>’ <span class="word" data-value="supīnum -ī|n: supine (verbal form, with one of three stems of Latin verb) / супи́н (отглагольная форма, с одной из трех основ латинского глагола)">supīnum</span> vocātur. Supīnum in -<i>tum</i> dēsīnēns significat id quod aliquis agere vult et pōnitur apud verba ‘īre’, ‘venīre’, ‘mittere’ et alia.</div>
      <div><span style="white-space:pre">	</span><i>Exempla</i>: Rōmānī cotīdiē lav<i>āt<b>um</b></i> eunt. Mīlitēs oppidum oppugn<i>āt<b>um</b></i> mittuntur. Vesperī omnēs dorm<i>īt<b>um</b></i> eunt. Mēdus et Lȳdia ad tabernam eunt ānulum ēm<i>pt<b>um</b></i>.</div>
      <div><br></div>
      <div><span style="white-space:pre">	</span>[II] Id est facile di<i>ct<b>ū</b></i> = facile est id dīcere.</div>
      <div><span style="white-space:pre">	</span>‘Di<i>ct<b>ū</b></i>’ est alterum supīnum in -<i>tū</i> dēsinēns, quod apud adiectīva ‘facilis’ et ‘difficilis’ et pauca alia reperītur.</div>
      <div><span style="white-space:pre">	</span><i>Exempla</i>: Multa sunt faciliōra di<i>ct<b>ū</b></i> quam fa<i>ct<b>ū</b></i>. Vōx difficilis aud<i>īt<b>ū</b></i> est.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="" data-src="/ru/" data-abbr="q" data-value=":Словарь"></a>
        <a class="refs__item" href="#" data-pdf-id="22-vce33m" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-22qyw85j" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-22btm941" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-22clpawf" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-22" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1c"></script>
</body>
</html>
