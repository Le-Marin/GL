<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXII<div id="audio" class="audio"></div></h1>
    <div class="text">
      <div class="pic image" style="--img: url(img/cave-canem-1.jpg);"></div>
      <div><br></div>
      <div style="text-align: center;"><b>CAVE CANEM</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Iānua vīllae ē duābus <span class="word" data-value="foris -is|f: @1) leaf of a door / дверная створка @2) ^pl^ door(s) / дверь, двери">foribus</span> cōnstat. Sub foribus est <span class="word" data-value="līmen -inis|n:threshold / порог">līmen,</span> in quō SALVE scrīptum est. Foris duōs <span class="word" data-value="cardō -inis|f:door pivot, hinge / дверная петля">cardinēs</span> habet, in quibus vertī potest; cum foris in cardinibus vertitur, iānua aperītur aut clauditur. Servus cuius officium est forēs aperīre et claudere ac vīllam dominī <span class="word" data-value="cūstōdīre:guard / охранять, стеречь">cūstōdīre</span>, ōstiārius vel <span class="word" data-value="iānitor -ōris|m:doorkeeper / привратник, сторож">iānitor</span> appellātur.</div>
      <div><span style="white-space:pre">	</span><span class="word" data-value=":= sī aliquis">Sī quis</span> vīllam intrāre vult, iānuam pulsat et <span class="word" data-value="|(+ acc):outside / снаружи, вне">extrā</span> iānuam exspectat, dum iānitor forēs aperit eumque in vīllam <span class="word" data-value="ad-mittere: -mīsisse -missum @let in, admit / впускать">admittit</span>. Iānitor <span class="word" data-value="|(+ acc):inside, within / внутри, в пределах, по сю сторону">intrā</span> iānuam sedet cum cane suō, quī prope tam <span class="word" data-value="ferox -ōcis:fierce, ferocious / дикий">ferōx</span> est quam lupus; itaque necesse est eum <span class="word" data-value="catēna -ae|f:chain / цепь">catēnā</span> <span class="word" data-value="vincīre: vīnxisse vīnctum @tie / (с, при)вязывать">vincīre</span>. <span class="word" data-value=":before, formerly / прежде, до того">Anteā</span> dominī sevērī nōn sōlum canēs, sed etiam iānitōrēs suōs catēnīs vinciēbant.</div>
      <div><span style="white-space:pre">	</span>Catēna quā canis vincītur ex ferrō facta est. Catēna cōnstat ē multīs ānulīs <span class="word" data-value="ferreus -a -um: iron, of iron / железный">ferreīs</span> quī inter sē coniunguntur. Ānulī quibus digitī ōrnantur nōn ex ferrō, sed ex <span class="word" data-value="aurum -ī|n:gold / золото">aurō</span> factī sunt. Aurum est magnī pretiī <span class="word" data-value=":(*sīc-ut*) so as, just as / как, подобно тому как">sīcut</span> gemmae. Ānulus <span class="word" data-value="aureus -a -um:gold, golden / золотой">aureus</span> multō pulchrior est quam ānulus ferreus.</div>
      <div><span style="white-space:pre">	</span>Forēs ē <span class="word" data-value="lignum -ī|n:wood / дерево, древесина">lignō</span> factae sunt sīcut tabulae. Lignum est māteria dūra, sed minus dūra quam ferrum. Quī rēs ferreās vel <span class="word" data-value="ligneus -a -um:wooden / деревянный">ligneās</span> facit, <span class="word" data-value="faber -brī|m:artisan, smith / мастер, ремесленник">faber</span> appellātur. Deus fabrōrum est Vulcānus. —</div>
      <div><span style="white-space:pre">	</span>Iānua clausa est. Iānitor, quī forēs <span class="word" data-value=":claudere, clausisse, clausum">clausit</span> postquam Mārcus intrāvit, iam rūrsus dormit! Iānitōre dormiente, canis vigilāns iānuam cūstōdit. Extrā forēs stat <span class="word" data-value="tabellārius -ī|m:letter-carrier / посыльный, гонец">tabellārius</span> (sīc appellātur servus quī epistulās fert, nam anteā in tabellīs scrībēbantur epistulae). Is baculō ligneō forēs pulsat atque clāmat: “<span class="word" data-value=": эй / hey, ho, ho there">Heus</span>! Aperī hanc iānuam! <span class="word" data-value=": = num aliquis">Num quis</span> hīc est? Num quis hanc aperit iānuam? Heus tū, iānitor! <span class="word" data-value=":why not / почему не, отчего не @quīn aperīs? = cūr nōn aperīs?">Quīn</span> aperīs? Dormīsne?”</div>
      <div><span style="white-space:pre">	</span>Cane lātrante iānitor ē somnē excitātur.</div>
      <div><span style="white-space:pre">	</span>Tabellārius iterum forēs pulsat magnā vōce clāmāns: “Heus, iānitor! Quīn mē admittis? Putāsne mē hostem esse? Ego nōn veniō vīllam <span class="word" data-value=":to attack / чтобы напасть">oppugnātum</span> sīcut hostis, nec pecūniam postulātum veniō.”</div>
      <div><span style="white-space:pre">	</span><span class="word" data-value=":at last / наконец, наконец-то">Tandem</span> surgit iānitor. “Quis forēs nostrās sīc pulsat?” inquit.</div>
      <div><span style="white-space:pre">	</span>Tabellārius <i>(extrā iānuam)</i>: “Ego pulsō.”</div>
      <div><span style="white-space:pre">	</span>Iānitor <i>(intrā iānuam)</i>: “Quis ‘ego’? Quid est tibi nōmen? Unde venīs? Quid vīs aut quem quaeris?”</div>
      <div><span style="white-space:pre">	</span>Tabellārius: “Multa simul <span class="word" data-value="rogitāre:ask with eagerness, inquire / расспрашивать">rogitās</span>. Admitte mē! <span class="word" data-value=":afterwards, later / позже, впоследствии, после того">Posteā</span> respondēbō ad omnia.”</div>
      <div><span style="white-space:pre">	</span>Iānitor: “Respondē <span class="word" data-value=":before, first / прежде, раньше, сначала">prius</span>! Posteā admittēris.”</div>
      <div><span style="white-space:pre">	</span>Tabellārius: “Nōmen meum nōn est <span class="word" data-value=": easy to say / легко сказать">facile dictū</span>: Tlēpolemus nōminor.”</div>
      <div><span style="white-space:pre">	</span>Iānitor: “Quid dīcis? Cleopolimus? Vōx tua difficilis est audītū, quod forēs intersunt.”</div>
      <div><span style="white-space:pre">	</span>Tabellārius: “Mihi nōmen est Tlēpolemus, sīcut iam <span class="word" data-value=": dīcere, dīxisse, dictum">dictum</span> est. Tūsculō veniō. Erum tuum quaerō.”</div>
      <div><span style="white-space:pre">	</span>Iānitor: “Sī erum salūtātum venīs, melius est aliō tempore venīre, nam hāc hōrā erus meus dormītum īre solet; post brevem somnum ambulātum exībit, deinde lavātum ībit.”</div>
      <div><span style="white-space:pre">	</span>Tlēpolemus: “Sī quis per hunc imbrem ambulat, nōn opus est posteā lavātum īre! At nōn veniō salūtātum. Tabellārius sum.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Tandem iānitor forēs aperit et Tlēpolemum <span class="word" data-value=":outside, out of doors / снаружи, вне дома">forīs</span> in imbre stantem videt. Canis īrātus dentēs ostendit ac <span class="word" data-value="fremere: -uisse -itum @growl / рычать">fremit</span>: “Rrrr...!” nec vērō tabellārium <span class="word" data-value="mordēre: momordisse morsum @bite / кусать(ся)">mordēre</span> potest, quod catēnā <span class="word" data-value="re-tinēre: (< *re*- + *tenēre*) -uisse -tentum @hold back / (с, у)держивать">retinētur.</span></div>
      <div><span style="white-space:pre">	</span>Iānitor: “<span class="word" data-value="cavēre: (cāvisse cautum) @beware / беречься, опасаться">Cavē</span>! Canis tē mordēbit!” Sīc iānitor hominem intrantem dē cane ferōcī <span class="word" data-value="monēre:advise, warn / предупреждать, предостерегать">monet</span>.</div>
      <div><span style="white-space:pre">	</span>Tlēpolemus in līmine <span class="word" data-value="re-sistere: -stitisse @halt, stop, stay / останавливаться, задерживаться">resistēns</span> “Retinē canem!” inquit. “Nōlī eum <span class="word" data-value="solvere: (solvisse solūtum) @untie, discharge / (от, раз)вязывать">solvere</span>! Nec vērō opus est mē monēre dē cane, ego enim legere sciō.” Tabellārius solum intrā līmen aspicit, ubi CAVE CANEM scrīptum est īnfrā <span class="word" data-value="imāgō -inis|f:picture, image / изображение, образ">imāginem</span> canis ferōcis. “Neque haec imāgō neque canis vērus mē <span class="word" data-value="terrēre:frighten / страшить, устрашать">terret</span>!” inquit, et <span class="word" data-value="|comp: < *prope*">propius</span> ad canem <span class="word" data-value="ac-cēdere: -cessisse -cessum @approach, come up / подходить">accēdit</span>.</div>
      <div><span style="white-space:pre">	</span>“Manē forīs!” inquit iānitor. “Nōlī ad hunc canem accēdere! Iam tē monuī!”</div>
      <div><span style="white-space:pre">	</span>Tabellārius vērō, quamquam sīc ā iānitōre monitus est, alterum gradum ad canem versus facit — sed ecce canis in eum <span class="word" data-value="salīre: -uisse saltum @jump / прыгать">salit</span> catēnam <span class="word" data-value="rumpere: rūpisse ruptum @break / ломать; разбивать; рвать">rumpēns</span>! Homō territus ex ōstiō <span class="word" data-value="cēdere: cessise cessum @1) go (along), move / идти, ступать @2) go away, withdraw / уходить, удаляться">cēdere</span> cōnātur, sed canis īrātus <span class="word" data-value="pallium -ī|n:cloak, mantle / плащ">pallium</span> eius dentibus <span class="word" data-value="prehendere: -disse -ēnsum @grasp, seize / хватать, схватывать">prehendit</span> et tenet.</div>
      <div><br></div>
      <div><img class="pic img" src="img/cave-canem-2.png" alt="cave-canem-2"></div>
      <div><br></div>
      <div><span style="white-space:pre">	</span>“Ei! Canis mē mordet!” exclāmat tabellārius, quī iam neque <span class="word" data-value="re-cēdere: -cessisse -cessum @go back, retire, recede / уходить, удаляться, отступать">recēdere</span> neque <span class="word" data-value="prōcēdere: -cessisse -cessum @go forward, advance / двигаться вперёд, продвигаться @prō- [→] @re- [←]">prōcēdere</span> audet: canis fremēns eum locō sē movēre nōn <span class="word" data-value="sinere: sīvisse situm @let, allow / позволять, разрешать">sinit</span>.</div>
      <div><span style="white-space:pre">	</span>Iānitor rīdēns “Quīn prōcēdis?” inquit. “Nōlī resistere! Ego tē intrāre sinō. Iānuam <span class="word" data-value=": aperīre, aperuisse, apertum">aperuī</span>. Prōcēde in vīllam!” Sīc iānitor virum territum <span class="word" data-value="dē-rīdēre:  -rīsisse -rīsum @make fun, mock, laugh (at) / насмехаться (над)">dērīdet</span>.</div>
      <div><span style="white-space:pre">	</span>“Id facilius est dictū quam factū” inquit tabellārius atque alterum gradum facere audet, sed canis statim in pedēs posteriōrēs surgit atque pedēs priōrēs in pectore eius pōnit! Tabellārius, tōtō corpore <span class="word" data-value="tremere: -uisse @tremble / дрожать, содрогаться">tremēns</span>, ex ōstiō cēdit: sīc canis eum ē vīllā <span class="word" data-value="pellere: pepulisse pulsum @push, drive / гнать, прогонять">pellit</span>. “<span class="word" data-value="re-movēre:remove / отодвигать; убирать">Removē</span> canem!” inquit ille. “<span class="word" data-value="iste ista istud: this, that (of yours) / этот, этот твой">Iste</span> canis ferōx mē intrāre nōn sinit.”</div>
      <div><span style="white-space:pre">	</span>Iānitor eum tremere animadvertit iterumque dērīdet: “Quid tremis? <span class="word" data-value=": hic-ne">Hicine</span> canis tē terruit?”</div>
      <div><span style="white-space:pre">	</span>Tlēpolemus: “Nōlī putāre mē ab istō cane territum esse! Sī tremō, nōn propter canem ferōcem, sed propter imbrem frīgidum tremō. Admitte mē sub tēctum, iānitor — amābō tē! Vincī istum canem ferōcem! Cūr eum solvistī?” Tabellārius enim canem ā iānitōre solūtum esse <span class="word" data-value="arbitrārī:think, consider, be of the opinion / полагать, считать">arbitrātur</span>.</div>
      <div><span style="white-space:pre">	</span>Iānitor catēnam manū prehendit canemque paulum ā tabellāriō removet. “Nōlī arbitrārī,” inquit, “mē canem solvisse. Canis ipse catēnam suam rūpit. Ecce catēna rupta.”</div>
      <div><span style="white-space:pre">	</span>Tlēpolemus: “Num canis catēnam ferream rumpere potest? Id nōn crēdō. At certē vestem <span class="word" data-value="scindere: scidisse scissum @tear (up) / рвать, драть">scindere</span> <span class="word" data-value=":posse, potuisse">potuit</span>: vidēsne pallium meum novum, quod <span class="word" data-value=": recently / недавно">nūper</span> magnō pretiō <span class="word" data-value=":emere, ēmisse, ēmptum">ēmī</span>, scissum esse ā cane tuō?”</div>
      <div><span style="white-space:pre">	</span>Iānitor: “Istud pallium nōn est magnī pretiī, neque id nūper ēmptum esse crēdō. Sed quid tū <span class="word" data-value=":venīre, vēnisse, ventum">vēnistī</span>? Num quid tēcum <span class="word" data-value="@ferō, ferimus @fers, fertis @fert, ferunt">fers</span>?”</div>
      <div><span style="white-space:pre">	</span>Tlēpolemus: “Stultē rogitās, iānitor, nam iam tibi dīxī ‘tabellārium mē esse’. Quid tabellāriōs ferre arbitrāris? <span class="word" data-value="aureus -ī|m: gold piece / золотой (монета)">aureōs</span>ne iānitōribus? Profectō nōs aurum nōn ferimus.”</div>
      <div><span style="white-space:pre">	</span>Iānitor: “Vōs <span class="word" data-value=": (< *scīre* + *licet*) of course / разумеется">scīlicet</span> epistulās fertis.”</div>
      <div><span style="white-space:pre">	</span>Tlēpolemus: “Rēctē dīcis. Epistulam afferō ad Lūcium Iūlium Balbum. <span class="word" data-value=":*hic haec hoc* + -*ne* @hic*i*ne? @haec*i*ne? @hoc*i*ne?">Hocine</span> erō tuō nōmen est?”</div>
      <div><span style="white-space:pre">	</span>Iānitor: “Est. Quīn mihi istam epistulam dās?”</div>
      <div><span style="white-space:pre">	</span>Tlēpolemus: “Prius vincī canem et sine mē intrāre! Nōlī iterum mē <span class="word" data-value=": out / вон, прочь, наружу">forās</span> in imbrem pellere!”</div>
      <div><span style="white-space:pre">	</span>Iānitor, postquam canem vīnxit, “Nōn ego,” inquit, “sed hic canis tē forās pepulit. Nōlī nārrāre ‘tē ā iānitōre forās pulsum esse’!”</div>
      <div><span style="white-space:pre">	</span><span class="word" data-value=": = postquam canis vīnctus est">Cane vīnctō</span>, tabellārius tandem intrat epistulamque ostendit iānitōrī; quī statim epistulam prehendit et in ātrium ad dominum suum fert.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Supīnum</i></div>
      <div><br></div>
      <div><span style="white-space:pre">	</span>[I] Amīcī salūt<i>āt<b>um</b></i> veniunt (= quia salūtāre volunt).</div>
      <div><span style="white-space:pre">	</span>‘Salūt<i>āt<b>um</b></i>’ <span class="word" data-value="supīnum -ī|n: supine (verbal form, with one of three stems of Latin verb) / супи́н (отглагольная форма, с одной из трех основ латинского глагола)">supīnum</span> vocātur. Supīnum in -<i>tum</i> dēsinēns significat id quod aliquis agere vult et pōnitur apud verba ‘īre’, ‘venīre’, ‘mittere’ et alia.</div>
      <div><span style="white-space:pre">	</span><i>Exempla</i>: Rōmānī cotīdiē lav<i>āt<b>um</b></i> eunt. Mīlitēs oppidum oppugn<i>āt<b>um</b></i> mittuntur. Vesperī omnēs dorm<i>īt<b>um</b></i> eunt. Mēdus et Lȳdia ad tabernam eunt ānulum ēm<i>pt<b>um</b></i>.</div>
      <div><br></div>
      <div><span style="white-space:pre">	</span>[II] Id est facile di<i>ct<b>ū</b></i> = facile est id dīcere.</div>
      <div><span style="white-space:pre">	</span>‘Di<i>ct<b>ū</b></i>’ est alterum supīnum in -<i>tū</i> dēsinēns, quod apud adiectīva ‘facilis’ et ‘difficilis’ et pauca alia reperītur.</div>
      <div><span style="white-space:pre">	</span><i>Exempla</i>: Multa sunt faciliōra di<i>ct<b>ū</b></i> quam fa<i>ct<b>ū</b></i>. Vōx difficilis aud<i>īt<b>ū</b></i> est.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="RANP5Z" data-src="/ru/932628046/xxii-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="22-vce33m" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-22qyw85j" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-22btm941" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-22clpawf" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-22" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>