<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXVIII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXVIII<div id="audio" class="audio"></div></h1>
    <div class="text">
      <div class="pic image" style="--img: url(img/pericula-maris.jpg);"></div>
      <div><br></div>
      <div style="text-align: center;"><b>PERICVLA MARIS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Interim Mēdus et Lȳdia ventō secundō per mare Īnferum nāvigāre pergunt ad <span class="word" data-value="fretum -ī|n: straight / пролив">fretum</span> <span class="word" data-value="Siculus -a -um: Sicilian / сицилийский">Siculum</span> (id est fretum angustum quō Sicilia ab Italiā <span class="word" data-value="dis-iungere: -iūnxisse -iūnctum @separate / разделять">disiungitur</span>). Gaudent omnēs quī eā nāve vehuntur praeter mercātōrem cuius mercēs necesse fuit ē nāve <span class="word" data-value="ē-icere: (-iō) -ēcisse -ectum @throw out / выбрасывать">ēicere</span>.</div>
      <div><span style="white-space:pre">	</span>Mēdus vērō multum cōgitat dē verbīs Lȳdiae et dē tempestāte quae tam subitō <span class="word" data-value="cessāre: leave off, cease / прекращать, переставать">cessāvit</span>, postquam Lȳdia dominum suum invocāvit. Ut tempestās mare tranquillum turbāvit, ita verba Lȳdiae <span class="word" data-value="animus -ī|m: @1) mind, soul; character / дух, душа; характер @2) mood / настроение">animum</span> Mēdī turbāvērunt.</div>
      <div><span style="white-space:pre">	</span>Lȳdia amīcum suum colōrem mūtāvisse animadvertit et “Quid pallēs?” inquit. “<span class="word" data-value=":*utrum... an...* @whether... or... / ли... или...">Utrum</span> aegrōtās an territus es?”</div>
      <div><span style="white-space:pre">	</span>“Nōn aegrōtō,” inquit Mēdus. “Corpus quidem sānum est mihi, animus vērō turbātus. Quis est ille dominus tuus cui mare et ventī <span class="word" data-value="oboedīre: obey / подчиняться">oboedīre</span> videntur?”</div>
      <div><span style="white-space:pre">	</span>Lȳdia: “Nōn meus tantum, sed omnium hominum est dominus: et Rōmānōrum et Graecōrum et barbarōrum.”</div>
      <div><span style="white-space:pre">	</span>Mēdus: “Utrum homō an deus est?”</div>
      <div><span style="white-space:pre">	</span>Lȳdia: “Chrīstus est Deī fīlius quī homō factus est. In oppidō <span class="word" data-value="|inv: Bethlehem (city where Jesus was born) / Вифлеем (город, где родился Иисус)">Bethlehem</span> nātus est in Iūdaeā, patriā Iūdaeōrum, quae inter Syriam et Aegyptum sita est. <span class="word" data-value=": there / туда">Eō</span> vēnērunt rēgēs, quī stēllam eius vīderant in oriente, et invēnērunt puerum cum Marīā, mātre eius, et <span class="word" data-value="ad-ōrāre: worship, adore / поклоняться">adōrāvērunt</span> eum <span class="word" data-value=": just as, like / словно, навроде">velut</span> deum. Posteā Chrīstus ipse plānē dēmōnstrāvit sē esse fīlium Deī, nam discipulōs docēbat, quōrum magna <span class="word" data-value="turba -ae|f: throng, crowd / толпа">turba</span> eum sequēbātur, aegrōs sānābat...”</div>
      <div><span style="white-space:pre">	</span>Mēdus: “Omnis medicus id facit.”</div>
      <div><span style="white-space:pre">	</span>Lȳdia: “Quī medicus verbīs sōlīs potest facere ut hominēs <span class="word" data-value="caecus -a -um: blind / слепой">caecī</span> videant, <span class="word" data-value="surdus -a -um: deaf / глухой">surdī</span> audiant, <span class="word" data-value="mūtus -a -um: dumb; mute / немой">mūtī</span> loquantur, <span class="word" data-value="claudus -a -um: lame / хромой">claudī</span> ambulent?”</div>
      <div><span style="white-space:pre">	</span>Mēdus: “Potestne dominus tuus haec facere?”</div>
      <div><span style="white-space:pre">	</span>Lȳdia: “Profectō potest. In Iūdaeā <span class="word" data-value="Iēsūs -ū @^dat^, ^abl^, ^voc^ Iēsū @^acc^ Iēsum">Iēsūs</span> nōn sōlum faciēbat ut caecī vidērent, surdī audīrent, mūtī loquerentur, vērum etiam verbīs efficiēbat ut mortuī surgerent et ambulārent. Ex <span class="word" data-value="ūniversus -a -um: the whole of, entire / весь, всеобщий, совокупный">ūniversā</span> Iūdaeā hominēs aegrī, quī <span class="word" data-value="fāma -ae|f: rumour, reputation / слава, молва">fāmam</span> dē factīs eius mīrābilibus audīverant, ad eum conveniēbant. Postrēmō tamen Iēsūs Chrīstus ab improbīs hominibus necātus est.”</div>
      <div><span style="white-space:pre">	</span>Mēdus: “Quid? Nōn vīvit dominus tuus?”</div>
      <div><span style="white-space:pre">	</span>Lȳdia: “Immō vērō vīvit, nam tertiō diē Iēsūs <span class="word" data-value=":suregere, surrēxisse, surrēctum">surrēxit</span> ā mortuīs et <span class="word" data-value="quadrāgēsimus -a -um: fortieth / сороковой">quadrāgēsimō</span> diē post in caelum ascendit. <span class="word" data-value="im-mortālis -e: immortal / бессмертный">Immortālis</span> est fīlius Deī sīcut pater eius, Deus vīvus. Hominēs <span class="word" data-value="mortālis -e: mortal / смертный">mortālēs</span> <span class="word" data-value="nāscī: nātum @be born / рождаться">nāscuntur</span> ac <span class="word" data-value="morī: (-ior) mortuum, ^pfa^ moritūrus @die / умирать">moriuntur</span>; Deus immortālis semper vīvit. Sed ipsa male nārrō; ex hōc <span class="word" data-value="libellus -ī|m: little book / книжка">libellō</span> recitābō tibi aliquid.”</div>
      <div><span style="white-space:pre">	</span>Lȳdia libellum, quem adhūc intrā vestem occultāvit, prōmit et Mēdō ostendit. Quī manum <span class="word" data-value="ex-tendere: -tendisse -tentum @stretch out, extend / (вы, про)тягивать">extendēns</span> libellum <span class="word" data-value="ap-prehendere: -prehendisse -prehēnsum @seize / хватать, схватывать">apprehendit</span> et “Quī liber est iste?” inquit.</div>
      <div><span style="white-space:pre">	</span>Lȳdia: “Scrīptus est ā quōdam Iūdaeō, nōmine Matthaeō, quī simul cum Chrīstō <span class="word" data-value=":vīvere, vīxisse, vīctum">vīxit</span> et discipulus eius fuit. In hōc librō Matthaeus, quī suīs oculīs auribusque dominum nostrum vīderat et audīverat, <span class="word" data-value="dictum -ī|n: saying / выражение">dicta</span> et facta eius <span class="word" data-value="memorāre: mention, recount, relate / упоминать, сообщать, рассказывать">memorat</span>.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Mēdus, quī legere nōn <span class="word" data-value=":discere, didicisse">didicit</span>, Lȳdiae librum reddit eamque <span class="word" data-value=":ask, ask for / просить">rogat</span> ut aliquid sibi legat; quae continuō librum <span class="word" data-value="ē-volvere: -volvisse -volūtum @unroll / разворачивать">ēvolvit</span> et “Legam tibi,” inquit, “dē virō claudō cui Iēsūs imperāvit ut surgeret et <span class="word" data-value=": take away, carry away / уносить">tolleret</span> lectum suum et domum ambulāret.”</div>
      <div><span style="white-space:pre">	</span>Mēdus: “Modo dīxistī ‘Chrīstum etiam mortuīs imperāvisse ut surgerent et ambulārent.’ Plūra dē eā rē audīre cupiō.”</div>
      <div><span style="white-space:pre">	</span>Lȳdia: “Audī igitur quod scrīptum est dē Iaīrō, <span class="word" data-value="prīnceps -ipis|m: chief, first man / глава, предводитель, первый человек государства">prīncipe</span> quōdam Iūdaeōrum, quī Iēsum rogāvit ut fīliam suam mortuam <span class="word" data-value="sus-citāre: wake up, rouse / пробуждать; воскрешать">suscitāret</span>:</div>
      <div><span style="white-space:pre">	</span><i>Ecce prīnceps ūnus accessit, nōmine Iaīrus, et adōrābat eum dīcēns: ‘Fīlia mea modo mortua est, sed venī, impōne manum tuam super illam, et vīvet.’ Et surgēns Iēsūs sequēbātur eum cum discipulīs suīs. — Et veniēns Iēsūs in domum prīncipis, vidēns <span class="word" data-value="tībīcen -inis|m: piper, flute-player / дудочник, флейтист">tībīcinēs</span> et turbam <span class="word" data-value="tumultuārī: make an uproar / находиться в возбуждении, волноваться, шуметь">tumultuantem</span>, dīcēbat: ‘Discēdite! Nōn enim mortua est puella, sed dormit.’ Et dērīdēbant eum. Et, ēiectā turbā, intrāvit et tenuit manum eius et dīxit: ‘Puella, surge!’ Et surrēxit puella. Et exiit fāma haec in ūniversam terram illam.</i>”</div>
      <div><span style="white-space:pre">	</span>Mēdus: “Per deōs immortālēs! Sī hoc vērum est, prīnceps omnium deōrum est deus tuus; neque enim ūllus deus Rōmānus hominem mortālem ab <span class="word" data-value="Īnferī -ōrum|m pl: the dead; the netherworld / мёртвые; царство мёртвых">Īnferīs</span> suscitāre potest — nē Iuppiter quidem tantam <span class="word" data-value="potestās -ātis|f: power / власть, могущество">potestātem</span> habet, etsī ille deus maximus <span class="word" data-value="habērī: be considered / слыть, считаться">habētur</span>.”</div>
      <div><span style="white-space:pre">	</span>Lȳdia: “Est ut dīcis; nec sōlum deus prīnceps, sed Deus ūnus et sōlus est ille. Tōtus <span class="word" data-value="mundus -ī|m: world / мир, вселенная">mundus</span> in potestāte Deī est: et caelum et terra et mare.”</div>
      <div><span style="white-space:pre">	</span>Hīc gubernātor, quī sermōnem eōrum exaudīvit, “Tanta,” inquit, “ūnīus Deī potestās nōn est. Nam trēs diī — Neptūnus, Iuppiter, <span class="word" data-value="Plūtō -ōnis|m: Pluto / Плутон">Plūtō</span> — mundum ūniversum ita inter sē <span class="word" data-value=":dīvīdere -vīsisse -vīsum">dīvīsērunt</span> ut Iuppiter rēx caelī esset, rēx maris esset Neptūnus, Plūtō autem <span class="word" data-value="rēgnāre: reign, rule / царствовать">rēgnāret</span> apud Īnferōs, ubi animae mortuōrum velut umbrae <span class="word" data-value="versārī: dwell, stay, be / находиться, пребывать, жить">versārī</span> dīcuntur.”</div>
      <div><span style="white-space:pre">	</span>Mēdus: “Num quis tam stultus est ut ista vēra esse crēdat? Perge legere ē libellō tuō, Lȳdia!”</div>
      <div><span style="white-space:pre">	</span>Lȳdia iterum librum ēvolvit et “Ecce,” inquit, “quod nārrātur dē Chrīstō super mare ambulante:</div>
      <div><span style="white-space:pre">	</span><i><span class="word" data-value="nāvicula -ae|f: boat / лодка">Nāvicula</span> autem in mediō marī iactābātur flūctibus: erat enim <span class="word" data-value=": headwind / встречный ветер">ventus contrārius</span>. Quārtā autem <span class="word" data-value="vigilia -ae|f: night watch / виги́лия, смена в ночном карауле">vigiliā</span> noctis vēnit ad eōs Iēsūs ambulāns super mare. Discipulī autem videntēs eum super mare ambulantem turbātī sunt dīcentēs: ‘<span class="word" data-value="phantasma -atis|n: ghost, apparition / призрак, привидение">Phantasma</span> est!’ et prae timōre clāmāvērunt. Statimque Iēsūs locūtus est eīs dīcēns: ‘<span class="word" data-value="cōnstāns -antis: @1) steady / прочный, стойкий @2) certain, unflappable / решительный, непоколебимый">Cōnstantēs</span> estōte! Ego sum. Nōlīte timēre!’ Respondēns autem eī Petrus dīxit: ‘Domine, sī tū es, iubē mē ad tē venīre super aquam!’ At ipse ait: ‘Venī!’ Et dēscendēns Petrus dē nāviculā ambulābat super aquam, ut venīret ad Iēsum. Vidēns vērō ventum validum timuit, et incipiēns mergī clāmāvit dīcēns: ‘Domine! <span class="word" data-value="salvus -a -um: safe, sound, unharmed / невредимый">Salvum</span> mē fac!’ Et continuō Iēsūs extendēns manum apprehendit eum, et ait illī: ‘Quārē <span class="word" data-value=":-āstī = -āvistī">dubitāstī</span>?” Et <span class="word" data-value=":= dum ascendēbant">ascendentibus eīs</span> in nāviculam, cessāvit ventus. Quī autem in nāviculā erant vēnērunt et adōrāvērunt eum dīcentēs: “Vērē fīlius Deī es.</i>”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Gubernātor, quī Mēdum <span class="word" data-value="attentus -a -um: attentive / внимательный">attentum</span> videt, “Num tū,” inquit, “tam stultus es ut haec crēdās? Mihi nēmō <span class="word" data-value="per-suādēre: -suāsisse -suāsum (+ ^dat^) @persuade, convince / убеждать">persuādēbit</span> hominem super mare ambulāre posse!”</div>
      <div><span style="white-space:pre">	</span>Lȳdia: “Chrīstus nōn est homō, sed fīlius Deī, quī omnia facere potest. Ipse dīxit: ‘Data est mihi omnis potestās in caelō et in terrā.’ Modo nōs ē tempestāte servāvit; nōnne id tibi persuāsit eum habēre potestātem maris et ventōrum? Audī igitur quod in eōdem librō nārrātur dē potestāte Chrīstī:</div>
      <div><span style="white-space:pre">	</span><i>Et ascendente eō in nāviculam, secūtī sunt eum discipulī eius. Et ecce tempestās magna facta est in marī, ita ut nāvicula operīretur flūctibus; ipse vērō dormiēbat! Et accessērunt ad eum discipulī eius et suscitāvērunt eum dīcentēs: ‘Domine, <span class="word" data-value="salvāre: save / спасать">salvā</span> nōs! <span class="word" data-value="perīre: (-eō) -iisse -itum @perish, be lost / гибнуть">Perīmus</span>!’ Ait illīs Iēsūs: ‘Quid timidī estis?’ Tunc surgēns imperāvit ventīs et marī, et facta est <span class="word" data-value="tranquillitās -ātis|f: calm, tranquility / спокойствие, безмятежность; штиль">tranquillitās</span> magna. Hominēs autem mīrātī sunt dīcentēs ‘Quālis est hic, quod ventī et mare obediunt eī?</i>”</div>
      <div><span style="white-space:pre">	</span>Gubernātor: “Mare et ventī <span class="word" data-value="|dat: < *nēmō*">nēminī</span> obediunt nisi Neptūnō. Ille cūrāvit ut nōs ā tempestāte servārēmur nēve mergerēmur — vel <span class="word" data-value=": rather / скорее, вернее">potius</span> nōs ipsī, quī mercēs ēiēcimus. Nōlīte vērō cēnsēre nōs iam extrā <span class="word" data-value="perīculum -ī|n: danger, peril / опасность">perīculum</span> esse. Tempestās quidem dēsiit, sed multa alia perīcula nōbīs impendent, ut saxa quibus nāvēs franguntur, <span class="word" data-value="vorāgō -inis|f: whirlpool; abyss / водоворот; пучина">vorāginēs</span> in quās nāvēs merguntur, <span class="word" data-value="praedō -ōnis|m: plunderer, pirate / разбойник">praedōnēs</span> maritimī quī nāvēs persequuntur, ut mercēs et pecūniam rapiant nautāsque occīdant. Semper in perīculō versāmur.”<span style="white-space:pre">	</span>Mēdus: “Sed hīc <span class="word" data-value="tūtus -a -um: safe / безопасный, защищённый">tūtī</span> sumus ā praedōnibus.”</div>
      <div><span style="white-space:pre">	</span>Gubernātor: “Nūllum mare tūtum est ā praedōnibus, nē mare Īnferum quidem, quamquam rārī hūc <span class="word" data-value="per-venīre: -vēnisse -ventum @get to, reach / прибывать, достигать">perveniunt</span>. Nec tūtī sumus ā cēterīs perīculīs quae modo memorāvī. Brevī nāvigābimus per fretum Siculum, ubi ab utrāque parte magnum perīculum <span class="word" data-value="im-pendēre: overhang, impend / нависать">impendet</span> nautīs: ab ōrā Italiae saxa <span class="word" data-value="perīculōsus -a -um: dangerous, perilous / опасный">perīculōsa</span> quibus <span class="word" data-value="Scylla -ae|f">Scylla</span> nōmen est; ab ōrā Siciliae vorāgō terribilis quae <span class="word" data-value="Charybdis -is|f: (^acc^ -im)">Charybdis</span> vocātur. Multae nāvēs quae Scyllam iam <span class="word" data-value="vītāre: avoid / избегать">vītāverant</span>, deinde in Charybdim mersae sunt. At bonum animum habēte! Ego, ut gubernātor cōnstāns, cūrābō ut omnia perīcula vītēmus ac salvī in Graeciam <span class="word" data-value=":^coni praes^ < *īre* @eam, eāmus @eās, eātis @eat, eant">eāmus</span>.”</div>
      <div><span style="white-space:pre">	</span>Mēdus: “Omnēs id futūrum esse <span class="word" data-value="spērāre: hope (for) / надеяться (на)">spērāmus</span>. Quandō eō perveniēmus?”</div>
      <div><span style="white-space:pre">	</span>Gubernātor: “Intrā sex diēs, ut spērō, vel potius octō. Sed cūr tam cupidus es in Graeciam <span class="word" data-value="|grnd: < *īre* @cupidus es eundī = īre cupis">eundī</span>? Ego Rōmae vīvere <span class="word" data-value="mālle: māluisse @prefer / предпочитать">mālō</span> quam in Graeciā.”</div>
      <div><span style="white-space:pre">	</span>Mēdus: “Num Rōmae <span class="word" data-value="@mālō, mālumus @māvīs, māvultis @māvult, mālunt">māvīs</span> <span class="word" data-value="servīre: be a slave, serve / быть в рабстве или подчинении, служить">servīre</span> quam līber esse in Graeciā?”</div>
      <div><span style="white-space:pre">	</span>Gubernātor: “Nōs cīvēs Rōmānī morī mālumus quam servīre!”</div>
      <div><span style="white-space:pre">	</span>Mēdus: “Nōlī putāre mē servīre mālle, nam ego quoque līber nātus sum, nec quisquam quī līber fuit lībertātem spērāre dēsinit. In Italiā dominō sevērō serviēbam, quī ā mē postulābat ut opus sordidum facerem nec mihi <span class="word" data-value="pecūlium -ī|n: private property; savings / личное имущество; сбережения">pecūlium</span> dabat. <span class="word" data-value=": sī quid = sī aliquid">Sī quid</span> prāvē fēceram, dominus imperābat ut ego ab aliīs servīs tenērer et verberārer. Sed herī ē vīllā fūgī, ut verbera vītārem, atque ut amīcam meam vidērem ac semper cum eā essem. Multīs prōmissīs eī persuāsī ut mēcum ex Italiā proficīscerētur: Lȳdia enim Rōmae vīvere māvult quam in Graeciā. Ōstiā igitur hanc nāvem cōnscendimus, ut in Graeciam nāvigārēmus.”</div>
      <div><span style="white-space:pre">	</span>Gubernātor Lȳdiam interrogat: “Tūne quoque dominō Rōmānō serviēbās?”</div>
      <div><span style="white-space:pre">	</span>Lȳdia: “Minimē vērō. Ego nēminī serviō nisi dominō nostrō quī est in caelīs. Nēmō potest duōbus dominīs servīre. Certē nōn laetō animō Rōmā profecta sum, et difficile fuit mihi persuādēre ut amīcās meās Rōmānās dēsererem. Nec prōmissīs sōlīs Mēdus mihi persuāsit ut sēcum venīrem, sed etiam dōnō pulcherrimō. Ecce ānulus aureus gemmātus quem amīcus meus prope centum sēstertiīs ēmit mihi.” Lȳdia manum extendēns digitum ānulō aureō ōrnātum gubernātōrī ostendit.</div>
      <div><span style="white-space:pre">	</span>Gubernātor ānulum tam pulchrum <span class="word" data-value="ad-mīrārī: admire, wonder at / дивиться">admīrātur</span>, tum conversus ad Mēdum “Profectō,” inquit, “dīves esse vidēris, ut servus! Num dominus ille sevērus, quī tibi imperābat ut opus sordidum facerēs, tantum pecūlium tibi dabat prō opere sordidō?”</div>
      <div><span style="white-space:pre">	</span>Mēdus rubēns nescit quid respondeat, et velut homō surdus mūtusque ante eōs stat.</div>
      <div><span style="white-space:pre">	</span>Lȳdia: “Quīn respondēs? Sacculum <span class="word" data-value=": prōmere -mpsisse -mptum">prōmpsisitī</span> pecūniae plēnum — nōnne tua erat ista pecūnia?”</div>
      <div><span style="white-space:pre">	</span>Mēdus turbātus, dum oculōs Lȳdiae vītāre cōnātur, mercātōrem celeriter accēdere videt.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Coniūnctīvus. Tempus imperfectum</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Dominus servum monet ut sibi pāre<i>a<b>t</b></i>.</div>
      <div><span style="white-space:pre">	</span>Dominus servum monēbat/monuit ut sibi pārē<i>re<b>t</b></i>.</div>
      <div><span style="white-space: pre;">	</span>‘Pāre<i>at</i>’ est coniūnctīvus praesentis. ‘Pārē<i>re<b>t</b></i>’ coniūnctīvus imperfectī est. Coniūnctīvus imperfectī (pers. III sing.) -<i>re<b>t</b></i>.</div>
      <div><span style="white-space:pre">	</span>Exempla: [1] recitā|re: recitā|<i>re<b>t</b></i>; [2] tacē|re: tacē|<i>re<b>t</b></i>; [3] scrīb|ere: scrīb|e<i>re<b>t</b></i>; [4] audī|re: audī|<i>re<b>t</b></i>.</div>
      <div><span style="white-space:pre">	</span>Magister discipulum monuit ut tacē<i>re<b>t</b></i> et studiōsus <i>esse<b>t</b></i>. Tum eī imperāvit ut scrībe<i>re<b>t</b></i> et recitā<i>re<b>t</b></i>.</div>
      <div><span style="white-space:pre">	</span>Pater: “Nōnne magister tibi imperāvit, fīlī, ut scrībe<i>rē<b>s</b></i> et recitā<i>rē<b>s</b></i>?” Fīlius: “Prīmum mē monuit ut tacē<i>re<b>m</b></i> et audī<i>re<b>m</b></i> et studiōsus <i>esse<b>m</b></i>, tum mihi imperāvit ut scrībe<i>re<b>m</b></i> et recitā<i>rem</i>.” Pater: “Num necesse erat tē monēre ut tacē<i>rē<b>s</b></i> et audī<i>rē<b>s</b></i> et studiōsus <i>essē<b>s</b></i>?”</div>
      <div><span style="white-space:pre">	</span>Magister discipulōs monuit ut tacē<i>re<b>nt</b></i> et audī<i>re<b>nt</b></i> et studiōsī <i>esse<b>nt</b></i>. Tum imperāvit ut scrībe<i>re<b>nt</b></i> et recitā<i>re<b>nt</b></i>.</div>
      <div><span style="white-space:pre">	</span>Pater: “Nōnne magister vōbīs imperāvit, fīliī, ut scrībe<i>rē<b>tis</b></i> et recitā<i>rē<b>tis</b></i>?” Fīliī: “Prīmum nōs monuit ut tacē<i>rē<b>mus</b></i> et audī<i>rē<b>mus</b></i> et studiōsī <i>essē<b>mus</b></i>, tum nōbīs imperāvit ut scrībe<i>rē<b>mus</b></i> et recitā<i>rē<b>mus</b></i>.” Pater: “Num necesse erat vōs monēre ut tacē<i>rē<b>tis</b></i> et audī<i>rē<b>tis</b></i> et studiōsī <i>essē<b>tis</b></i>?”</div>
      <pre>			<i>Sing.		Plūr.</i>
      <i>Pers. 1</i>		-rem		-rēmus
      <i>Pers. 2</i>		-rēs		-rētis
      <i>Pers. 3</i>		-ret		-rent</pre>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Dominus imperāvit ut servus tenē<i>rē<b>tur</b></i> et verberā<i>rē<b>tur</b></i>, deinde ut vincī<i>rē<b>tur</b></i> et inclūde<i>rē<b>tur</b></i>.</div>
      <div><span style="white-space:pre">	</span>Dominus imperāvit ut servī tenē<i>re<b>ntur</b></i> et verberā<i>re<b>ntur</b></i>, deinde ut vincī<i>re<b>ntur</b></i> et inclūde<i>re<b>ntur</b></i>.</div>
      <div><span style="white-space:pre">	</span>Mēdus: “Salvus sum. Neptūnus cūrāvit ut ego ē perīculō servā<i>re<b>r</b></i> nēve in mare merge<i>re<b>r</b></i>.” Lȳdia: “Nōlī putāre Neptūnum cūrāvisse ut tū servā<i>rē<b>ris</b></i> nēve merge<i>rē<b>ris</b></i>. Nēmō nisi Chrīstus cūrāvit ut nōs ē perīculō servā<i>rē<b>mur</b></i> nēve in mare merge<i>rē<b>mur</b></i>.” Gubernātor: “Ego bene gubernandō cūrāvī ut vōs servā<i>rē<b>minī</b></i> nēve merge<i>rē<b>minī</b></i>!”</div>
      <pre>			<i>Sing.		Plūr.</i>
      <i>Pers. 1</i>		-rer		-rēmur
      <i>Pers. 2</i>		-rēris		-rēminī
      <i>Pers. 3</i>		-rētur		-rentur</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
<div id="refs">
      <div class="refs">
        <a class="refs__item" id="quiz" href="#" data-pass="SXW245" data-src="/ru/1067570606/xxviii-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="28-wi7en9" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-28k6dpf9" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-28t215p4" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-28p5wtxo" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-28" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
