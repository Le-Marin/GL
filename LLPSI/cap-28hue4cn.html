<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXVIII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXVIII<div id="audio" class="audio"></div></h1>
    <div class="text">
      <div class="pic image" style="--img: url(img/pericula-maris.jpg);"></div>
      <div><br></div>
      <div style="text-align: center;"><b>PERICVLA MARIS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Interim Mēdus et Lȳdia ventō secundō per mare Īnferum nāvigāre pergunt ad fretum Siculum (id est fretum angustum quō Sicilia ab Italiā disiungitur). Gaudent omnēs quī eā nāve vehuntur praeter mercātōrem cuius mercēs necesse fuit ē nāve ēicere.</div>
      <div><span style="white-space:pre">	</span>Mēdus vērō multum cōgitat dē verbīs Lȳdiae et dē tempestāte quae tam subitō cessāvit, postquam Lȳdia dominum suum invocāvit. Ut tempestās mare tranquillum turbāvit, ita verba Lȳdiae animum Mēdī turbāvērunt.</div>
      <div><span style="white-space:pre">	</span>Lȳdia amīcum suum colōrem mūtāvisse animadvertit et “Quid pallēs?” inquit. “Utrum aegrōtās an territus es?”</div>
      <div><span style="white-space:pre">	</span>“Nōn aegrōtō,” inquit Mēdus. “Corpus quidem sānum est mihi, animus vērō turbātus. Quis est ille dominus tuus cui mare et ventī oboedīre videntur?”</div>
      <div><span style="white-space:pre">	</span>Lȳdia: “Nōn meus tantum, sed omnium hominum est dominus: et Rōmānōrum et Graecōrum et barbarōrum.”</div>
      <div><span style="white-space:pre">	</span>Mēdus: “Utrum homō an deus est?”</div>
      <div><span style="white-space:pre">	</span>Lȳdia: “Chrīstus est Deī fīlius quī homō factus est. In oppidō Bethlehem nātus est in Iūdaeā, patriā Iūdaeōrum, quae inter Syriam et Aegyptum sita est. Eō vēnērunt rēgēs, quī stēllam eius vīderant in oriente, et invēnērunt puerum cum Marīā, mātre eius, et adōrāvērunt eum velut deum. Posteā Chrīstus ipse plānē dēmōnstrāvit sē esse fīlium Deī, nam discipulōs docēbat, quōrum magna turba eum sequēbātur, aegrōs sānābat...”</div>
      <div><span style="white-space:pre">	</span>Mēdus: “Omnis medicus id facit.”</div>
      <div><span style="white-space:pre">	</span>Lȳdia: “Quī medicus verbīs sōlīs potest facere ut hominēs caecī videant, surdī audiant, mūtī loquantur, claudī ambulent?”</div>
      <div><span style="white-space:pre">	</span>Mēdus: “Potestne dominus tuus haec facere?”</div>
      <div><span style="white-space:pre">	</span>Lȳdia: “Profectō potest. In Iūdaeā Iēsūs nōn sōlum faciēbat ut caecī vidērent, surdī audīrent, mūtī loquerentur, vērum etiam verbīs efficiēbat ut mortuī surgerent et ambulārent. Ex ūniversā Iūdaeā hominēs aegrī, quī fāmam dē factīs eius mīrābilibus audīverant, ad eum conveniēbant. Postrēmō tamen Iēsūs Chrīstus ab improbīs hominibus necātus est.”</div>
      <div><span style="white-space:pre">	</span>Mēdus: “Quid? Nōn vīvit dominus tuus?”</div>
      <div><span style="white-space:pre">	</span>Lȳdia: “Immō vērō vīvit, nam tertiō diē Iēsūs surrēxit ā mortuīs et quadrāgēsimō diē post in caelum ascendit. Immortālis est fīlius Deī sīcut pater eius, Deus vīvus. Hominēs mortālēs nāscuntur ac moriuntur; Deus immortālis semper vīvit. Sed ipsa male nārrō; ex hōc libellō recitābō tibi aliquid.”</div>
      <div><span style="white-space:pre">	</span>Lȳdia libellum, quem adhūc intrā vestem occultāvit, prōmit et Mēdō ostendit. Quī manum extendēns libellum apprehendit et “Quī liber est iste?” inquit.</div>
      <div><span style="white-space:pre">	</span>Lȳdia: “Scrīptus est ā quōdam Iūdaeō, nōmine Matthaeō, quī simul cum Chrīstō vīxit et discipulus eius fuit. In hōc librō Matthaeus, quī suīs oculīs auribusque dominum nostrum vīderat et audīverat, dicta et facta eius memorat.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Mēdus, quī legere nōn didicit, Lȳdiae librum reddit eamque rogat ut aliquid sibi legat; quae continuō librum ēvolvit et “Legam tibi,” inquit, “dē virō claudō cui Iēsūs imperāvit ut surgeret et tolleret lectum suum et domum ambulāret.”</div>
      <div><span style="white-space:pre">	</span>Mēdus: “Modo dīxistī ‘Chrīstum etiam mortuīs imperāvisse ut surgerent et ambulārent.’ Plūra dē eā rē audīre cupiō.”</div>
      <div><span style="white-space:pre">	</span>Lȳdia: “Audī igitur quod scrīptum est dē Iaīrō, prīncipe quōdam Iūdaeōrum, quī Iēsum rogāvit ut fīliam suam mortuam suscitāret:</div>
      <div><span style="white-space:pre">	</span><i>Ecce prīnceps ūnus accessit, nōmine Iaīrus, et adōrābat eum dīcēns: ‘Fīlia mea modo mortua est, sed venī, impōne manum tuam super illam, et vīvet.’ Et surgēns Iēsūs sequēbātur eum cum discipulīs suīs. — Et veniēns Iēsūs in domum prīncipis, vidēns tībīcinēs et turbam tumultuantem, dīcēbat: ‘Discēdite! Nōn enim mortua est puella, sed dormit.’ Et dērīdēbant eum. Et, ēiectā turbā, intrāvit et tenuit manum eius et dīxit: ‘Puella, surge!’ Et surrēxit puella. Et exiit fāma haec in ūniversam terram illam.</i>”</div>
      <div><span style="white-space:pre">	</span>Mēdus: “Per deōs immortālēs! Sī hoc vērum est, prīnceps omnium deōrum est deus tuus; neque enim ūllus deus Rōmānus hominem mortālem ab Īnferīs suscitāre potest — nē Iuppiter quidem tantam potestātem habet, etsī ille deus maximus habētur.”</div>
      <div><span style="white-space:pre">	</span>Lȳdia: “Est ut dīcis; nec sōlum deus prīnceps, sed Deus ūnus et sōlus est ille. Tōtus mundus in potestāte Deī est: et caelum et terra et mare.”</div>
      <div><span style="white-space:pre">	</span>Hīc gubernātor, quī sermōnem eōrum exaudīvit, “Tanta,” inquit, “ūnīus Deī potestās nōn est. Nam trēs diī — Neptūnus, Iuppiter, Plūtō — mundum ūniversum ita inter sē dīvīsērunt ut Iuppiter rēx caelī esset, rēx maris esset Neptūnus, Plūtō autem rēgnāret apud Īnferōs, ubi animae mortuōrum velut umbrae versārī dīcuntur.”</div>
      <div><span style="white-space:pre">	</span>Mēdus: “Num quis tam stultus est ut ista vēra esse crēdat? Perge legere ē libellō tuō, Lȳdia!”</div>
      <div><span style="white-space:pre">	</span>Lȳdia iterum librum ēvolvit et “Ecce,” inquit, “quod nārrātur dē Chrīstō super mare ambulante:</div>
      <div><span style="white-space:pre">	</span><i>Nāvicula autem in mediō marī iactābātur flūctibus: erat enim ventus contrārius. Quārtā autem vigiliā noctis vēnit ad eōs Iēsūs ambulāns super mare. Discipulī autem videntēs eum super mare ambulantem turbātī sunt dīcentēs: ‘Phantasma est!’ et prae timōre clāmāvērunt. Statimque Iēsūs locūtus est eīs dīcēns: ‘Cōnstantēs estōte! Ego sum. Nōlīte timēre!’ Respondēns autem eī Petrus dīxit: ‘Domine, sī tū es, iubē mē ad tē venīre super aquam!’ At ipse ait: ‘Venī!’ Et dēscendēns Petrus dē nāviculā ambulābat super aquam, ut venīret ad Iēsum. Vidēns vērō ventum validum timuit, et incipiēns mergī clāmāvit dīcēns: ‘Domine! Salvum mē fac!’ Et continuō Iēsūs extendēns manum apprehendit eum, et ait illī: ‘Quārē dubitāstī?” Et ascendentibus eīs in nāviculam, cessāvit ventus. Quī autem in nāviculā erant vēnērunt et adōrāvērunt eum dīcentēs: “Vērē fīlius Deī es.</i>”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Gubernātor, quī Mēdum attentum videt, “Num tū,” inquit, “tam stultus es ut haec crēdās? Mihi nēmō persuādēbit hominem super mare ambulāre posse!”</div>
      <div><span style="white-space:pre">	</span>Lȳdia: “Chrīstus nōn est homō, sed fīlius Deī, quī omnia facere potest. Ipse dīxit: ‘Data est mihi omnis potestās in caelō et in terrā.’ Modo nōs ē tempestāte servāvit; nōnne id ipsis persuāsit eum habēre potestātem maris et ventōrum? Audī igitur quod in eōdem librō nārrātur dē potestāte Chrīstī:</div>
      <div><span style="white-space:pre">	</span><i>Et ascendente eō in nāviculam, secūtī sunt eum discipulī eius. Et ecce tempestās magna facta est in marī, ita ut nāvicula operīretur flūctibus; ipsē vērō dormiēbat! Et accessērunt ad eum discipulī eius et suscitāvērunt eum dīcentēs: ‘Domine, salvā nōs! Perīmus!’ Ait illīs Iēsūs: ‘Quid timidī estis?’ Tunc surgēns imperāvit ventīs et marī, et facta est tranquillitās magna. Hominēs autem mīrātī sunt dīcentēs ‘Quālis est hic, quod ventī et mare obediunt eī?</i>”</div>
      <div><span style="white-space:pre">	</span>Gubernātor: “Mare et ventī nēminī obediunt nisi Neptūnō. Ille cūrāvit ut nōs ā tempestāte servārēmur nēve mergerēmur —vel potius nōs ipsī, quī mercēs ēiēcimus. Nōlīte vērō cēnsēre nōs iam extrā perīculum esse. Tempestās quidem dēsiit, sed multa alia perīcula nōbīs impendent, ut saxa quibus nāvēs franguntur, vorāginēs in quās nāvēs merguntur, praedōnēs maritimī quī nāvēs persequuntur, ut mercēs et pecūniam rapiant nautāsque occīdant. Semper in perīculō versāmur.”<span style="white-space:pre">	</span>Mēdus: “Sed hīc tūtī sumus ā praedōnibus.”</div>
      <div><span style="white-space:pre">	</span>Gubernātor: “Nūllum mare tūtum est ā praedōnibus, nē mare Īnferum quidem, quamquam rārī hūc perveniunt. Nec tūtī sumus ā cēterīs perīculīs quae modo memorāvī. Brevī nāvigābimus per fretum Siculum, ubi ab utrāque parte magnum perīculum impendet nautīs: ab ōrā Italiae saxa perīculōsa quibus Scylla nōmen est; ab ōrā Siciliae vorāgō terribilis quae Charybdis vocātur. Multae nāvēs quae Scyllam iam vītāverant, deinde in Charybdim mersae sunt. At bonum animum habēte! Ego, ut gubernātor cōnstāns, cūrābō ut omnia perīcula vītēmus ac salvīi in Graeciam eāmus.”</div>
      <div><span style="white-space:pre">	</span>Mēdus: “Ōmnēs id futūrum esse spērāmus. Quandō eō perveniēmus?”</div>
      <div><span style="white-space:pre">	</span>Gubernātor: “Intrā sex diēs, ut spērō, vel potius octō. Sed cūr tam cupidus es in Graeciam eundī? Ego Rōmae vīvere mālō quam in Graeciā.”</div>
      <div><span style="white-space:pre">	</span>Mēdus: “Num Rōmae māvīs servīre quam līber esse in Graeciā?”</div>
      <div><span style="white-space:pre">	</span>Gubernātor: “Nōs cīvēs Rōmānī morī mālumus quam servīre!”</div>
      <div><span style="white-space:pre">	</span>Mēdus: “Nōlī putāre mē servīre mālle, nam ego quoque līber nātus sum, nec quisquam quī līber fuit lībertātem spērāre dēsinit. In Italiā dominō sevērō serviābam, quī ā mē postulābat ut opus sordidum facerem nec mihi pecūlium dabat. Sī quid prāvē fēceram, dominus imperābat ut ego ab aliīs servīs tenērer et verberārer. Sed herī ē vīllā fūgī, ut verbera vītārem, atque ut amīcam meam vidērem ac semper cum eā essem. Multīs prōmissīs eī persuāsī ut mēcum ex Italiā proficīscerētur: Lȳdia enim Rōmae vīvere māvult quam in Graeciā. Ōstiā igitur hanc nāvem cōnscendimus, ut in Graeciam nāvigārēmus.”</div>
      <div><span style="white-space:pre">	</span>Gubernātor Lȳdiam interrogat: “Tūne quoque dominō Rōmānō serviēbās?”</div>
      <div><span style="white-space:pre">	</span>Lȳdia: “Minimē vērō. Ego nēminī serviō nisi dominō nostrō quī est in caelīs. Nēmō potest duōbus dominīs servīre. Certē nōn laetō animō Rōmā profecta sum, et difficile fuit mihi persuādēre ut amīcās meās Rōmānās dēsererem. Nec prōmissīs sōlīs Mēdus mihi persuāsit ut sēcum venīrem, sed etiam dōnō pulcherrimō. Ecce ānulus aureus gemmātus quem amīcus meus prope centum sēstertiīs ēmit mihi.” Lȳdia manum extendēns digitum ānulō aureō ōrnātum gubernātōrī ostendit.</div>
      <div><span style="white-space:pre">	</span>Gubernātor ānulum tam pulchrum admīrātur, tum conversus ad Mēdum “Profectō,” inquit, “dīves esse vidēris, ut servus! Num dominus ille sevērus, quī tibi imperābat ut opus sordidum facerēs, tantum pecūlium tibi dabat prō opere sordidō?”</div>
      <div><span style="white-space:pre">	</span>Mēdus rubēns nescit quid respondeat, et velut homō surdus mūtusque ante eōs stat.</div>
      <div><span style="white-space:pre">	</span>Lȳdia: “Quīn respondēs? Sacculum prōmpsisitī pecūniae plēnum — nōnne tua erat ista pecūnia?”</div>
      <div><span style="white-space:pre">	</span>Mēdus turbātus, dum oculōs Lȳdiae vītāre cōnātur, mercātōrem celeriter accēdere videt.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Coniūnctīvus. Tempus imperfectum</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Dominus servum monet ut sibi pāre<i>a<b>t</b></i>.</div>
      <div><span style="white-space:pre">	</span>Dominus servum monēbat/monuit ut sibi pārē<i>re<b>t</b></i>.</div>
      <div><span style="white-space: pre;">	</span>‘Pāre<i>at</i>’ est coniūnctīvus praesentis. ‘Pārē<i>re<b>t</b></i>’ coniūnctīvus imperfectī est. Coniūnctīvus imperfectī (pers. III sing.) -<i>re<b>t</b></i>.</div>
      <div><span style="white-space:pre">	</span>Exempla: [1] recitā|re: recitā|<i>re<b>t</b></i>; [2] tacē|re: tacē|<i>re<b>t</b></i>; [3] scrīb|ere: scrīb|e<i>re<b>t</b></i>; [4] audī|re: audī|<i>re<b>t</b></i>.</div>
      <div><span style="white-space:pre">	</span>Magister discipulum monuit ut tacē<i>re<b>t</b></i> et studiōsus <i>esse<b>t</b></i>. Tum eī imperāvit ut scrībe<i>re<b>t</b></i> et recitā<i>re<b>t</b></i>.</div>
      <div><span style="white-space:pre">	</span>Pater: “Nōnne magister tibi imperāvit, fīlī, ut scrībe<i>rē<b>s</b></i> et recitā<i>rē<b>s</b></i>?” Fīlius: “Prīmum mē monuit ut tacē<i>re<b>m</b></i> et audī<i>re<b>m</b></i> et studiōsus <i>esse<b>m</b></i>, tum mihi imperāvit ut scrībe<i>re<b>m</b></i> et recitā<i>rem</i>.” Pater: “Num necesse erat tē monēre ut tacē<i>rē<b>s</b></i> et audī<i>rē<b>s</b></i> et studiōsus <i>essē<b>s</b></i>?”</div>
      <div><span style="white-space:pre">	</span>Magister discipulōs monuit ut tacē<i>re<b>nt</b></i> et audī<i>re<b>nt</b></i> et studiōsī <i>esse<b>nt</b></i>. Tum imperāvit ut scrībe<i>re<b>nt</b></i> et recitā<i>re<b>nt</b></i>.</div>
      <div><span style="white-space:pre">	</span>Pater: “Nōnne magister vōbīs imperāvit, fīliī, ut scrībe<i>rē<b>tis</b></i> et recitā<i>rē<b>tis</b></i>?” Fīliī: “Prīmum nōs monuit ut tacē<i>rē<b>mus</b></i> et audī<i>rē<b>mus</b></i> et studiōsī <i>essē<b>mus</b></i>, tum nōbīs imperāvit ut scrībe<i>rē<b>mus</b></i> et recitā<i>rē<b>mus</b></i>.” Pater: “Num necesse erat vōs monēre ut tacē<i>rē<b>tis</b></i> et audī<i>rē<b>tis</b></i> et studiōsī <i>essē<b>tis</b></i>?”</div>
      <pre>			<i>Sing.		Plūr.</i>
      <i>Pers. 1</i>		-rem		-rēmus
      <i>Pers. 2</i>		-rēs		-rētis
      <i>Pers. 3</i>		-ret		-rent</pre>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Dominus imperāvit ut servus tenē<i>rē<b>tur</b></i> et verberā<i>rē<b>tur</b></i>, deinde ut vincī<i>rē<b>tur</b></i> et inclūde<i>rē<b>tur</b></i>.</div>
      <div><span style="white-space:pre">	</span>Dominus imperāvit ut servī tenē<i>re<b>ntur</b></i> et verberā<i>re<b>ntur</b></i>, deinde ut vincī<i>re<b>ntur</b></i> et inclūde<i>re<b>ntur</b></i>.</div>
      <div><span style="white-space:pre">	</span>Mēdus: “Salvus sum. Neptūnus cūrāvit ut ego ē perīculō servā<i>re<b>r</b></i> nēve in mare merge<i>re<b>r</b></i>.” Lȳdia: “Nōlī putāre Neptūnum cūrāvisse ut tū servā<i>rē<b>ris</b></i> nēve merge<i>rē<b>ris</b></i>. Nēmō nisi Chrīstus cūrāvit ut nōs ē perīculō servā<i>rē<b>mur</b></i> nēve in mare merge<i>rē<b>mur</b></i>.” Gubernātor: “Ego bene gubernandō cūrāvī ut vōs servā<i>rē<b>minī</b></i> nēve merge<i>rē<b>minī</b></i>!”</div>
      <pre>			<i>Sing.		Plūr.</i>
      <i>Pers. 1</i>		-rer		-rēmur
      <i>Pers. 2</i>		-rēris		-rēminī
      <i>Pers. 3</i>		-rētur		-rentur</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="" data-src="/ru/" data-abbr="q" data-value=":Словарь"></a>
        <a class="refs__item" href="#" data-pdf-id="28" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-28k6dpf9" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-28" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-28" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-28" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1c"></script>
</body>
</html>
