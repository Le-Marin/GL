<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XIX</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XIX<div id="audio" class="audio"></div></h1>
    <div class="text">
      <div class="pic image" style="--img: url(img/maritus-et-uxor-1.jpg);"></div>
      <div><br></div>
      <div style="text-align: center;"><b>MARITVS ET VXOR</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Iūlius cum <span class="word" data-value="uxor -ōris|f: wife / жена">uxōre</span> suā in peristȳlō ambulat. Uxor eius est Aemilia. Iūlius <span class="word" data-value="marītus -ī|m: husband / муж">marītus</span> Aemiliae est. Marītus et uxor inter <span class="word" data-value="columna -ae|f: column / колонна, столб">columnās</span> et <span class="word" data-value="signum -ī|n: figure, statute / изваяние">signa</span> ambulant. <span class="word" data-value="tēctum -ī|n: roof / крыша, кровля">Tēctum</span> peristȳlī altīs columnīs sustinētur, inter quās tria pulchra signa stant: ūnum <span class="word" data-value="Iūnō -ōnis|f: Juno / Юнона">Iūnōnis</span>, alterum <span class="word" data-value="Cupīdō -inis|m: Cupid / Купидон, Амур">Cupīdinis</span>, tertium <span class="word" data-value="Venus -eris|f: Venus / Венера">Veneris</span>. Iūnō et Venus <span class="word" data-value="dea -ae|f: goddess / богиня">deae</span> sunt. Cupīdō est fīlius Veneris et Mārtis, quamquam Venus Mārtis <span class="word" data-value="coniūnx -ugis|mf: consort, spouse / супруг(а)">coniūnx</span> nōn est, sed <span class="word" data-value="|gn: < *alter -era -erum*">alterīus</span> deī, cui nōmen est Vulcānus. Venus enim mala uxor est, quae aliōs deōs amat praeter coniugem suum Vulcānum. Mārs et Vulcānus sunt fīliī Iūnōnis et <span class="word" data-value="Iuppiter Iovis|m: Jupiter / Юпитер">Iovis</span>; Iūnō enim coniūnx Iovis est. Sed Iuppiter malus marītus est, quī multās aliās deās amat praeter Iūnōnem, coniugem suam. Nēmō deōrum <span class="word" data-value="pē̆ior -ius| comp: worse / худший">peior</span> marītus est quam Iuppiter, neque <span class="word" data-value="ūllus -a -um: any / какой-л. @*neque ūllus* and no(ne) / и никакой, но ни один">ūlla</span> dea peior uxor est quam Venus. Inter omnēs deōs deāsque Iuppiter <span class="word" data-value="pessimus -a -um|sup: worst / наихудший">pessimus</span> marītus est ac Venus pessima uxor.</div>
      <div><span style="white-space:pre">	</span><span class="word" data-value=":māter famili*ās* = māter famili*ae*">Mātrēs familiās</span> Iūnōnem invocant, ea enim dea est <span class="word" data-value="mātrōna -ae|f: married woman / матрона, замужняя женщина">mātrōnārum</span>. Venerem et Cupīdinem invocant amantēs, nam Venus et Cupīdō <span class="word" data-value="amor -ōris|m: love / любовь">amōrem</span> in cordibus hominum excitāre possunt. Cupīdō enim est deus amōris, et Venus, pulcherrima <span class="word" data-value="omnēs -ium|mf pl: all, everyone / все">omnium</span> deārum, dea amōris ac <span class="word" data-value="pulchritūdō -inis|f: beauty / красота">pulchritūdinis</span> est. Pulchritūdō Veneris ab omnibus laudātur.</div>
      <div><span style="white-space:pre">	</span>Iūlius est bonus marītus quī uxōrem suam neque ūllam aliam fēminam amat. Certē Iūlius marītus <span class="word" data-value="melior -ius|comp: better / лучший">melior</span> quam Iuppiter est! Item Aemilia bona uxor est quae marītum suum neque ūllum alium virum amat. Certē Aemilia uxor melior est quam Venus! Aemilia Iūlium ‘virum <span class="word" data-value="optimus -a -um|comp: best; very good / наилучший; отличный">optimum</span>’ appellat. Item Iūlius uxōrem suam ‘optimam omnium fēminārum’ <span class="word" data-value=": = appellat">vocat</span>.</div>
      <div><span style="white-space:pre">	</span>Iūlius et Aemilia sunt parentēs <span class="word" data-value="|gen: < *trēs*, *tria*">trium</span> līberōrum: duōrum fīliōrum et <span class="word" data-value="|gen: < *ūnus -a -um*">ūnīus</span> fīliae. Līberī adhūc parvī sunt. Mārcus octō annōs habet. Quīntus est puer septem annōrum. Iūlia quīnque annōs habet. Quīntus nōn tantus est quantus Mārcus nec tam parvus quam Iūlia. Quīntus <span class="word" data-value="mā̆ior -ius|comp: @1) bigger / больший @2) older / старший">maior</span> est quam Iūlia et <span class="word" data-value="minor -us|comp: @1) smaller / меньший @2) younger / младший">minor</span> quam Mārcus. <span class="word" data-value="maximus -a -um|sup: @1) biggest / наибольший @2) greatest / величайший @3) oldest / самый старший">Maximus</span> līberōrum est Mārcus, <span class="word" data-value="minimus -a -um: @1) smallest / наименьший @2) youngest / самый младший">minima</span> est Iūlia.</div>
      <div><span style="white-space:pre">	</span>Ante decem annōs Iūlius <span class="word" data-value=":pater famili*ās* = pater famili*ae*">pater familiās</span> nōn erat, tunc enim nec uxōrem nec līberōs habēbat. Iūlius <span class="word" data-value="adulēscēns -entis|m: young man / юноша, молодой человек">adulēscēns</span> vīgintī duōrum annōrum erat. Aemilia mātrōna nōn erat, sed <span class="word" data-value="virgō -inis|f: young girl, maiden / девушка, дева">virgō</span> septendecim annōrum, quae Rōmae apud parentēs suōs habitābat. <span class="word" data-value="domus -ūs|f: (*abl* -ō, *acc pl* -ōs) house; home / дом">Domus</span> eōrum nōn procul <span class="word" data-value=":ab-erat">aberat</span> ab aliā domō, in quā Iūlius cum parentibus suīs habitābat. Iūlius et Aemilia in eādem urbe habitābant, nōn in eādem domō.</div>
      <div><span style="white-space:pre">	</span>In urbe Rōmā multae domūs sunt et multa <span class="word" data-value="templum -ī|n: temple / храм">templa</span> deōrum. In mediā urbe inter collēs Capitōlium et Palātium est <span class="word" data-value="forum -ī|n: forum, square / форум, городская или рыночная площадь">forum</span> Rōmānum, quō hominēs ex tōtā Italiā atque ex omnibus prōvinciīs Rōmānīs <span class="word" data-value="con-venīre: get together, meet / сходиться, собираться">conveniunt</span>. In Capitōliō est templum Iovis Optimī Maximī; circum forum Rōmānum sunt alia multa templa deōrum. In Palātiō sunt domūs <span class="word" data-value="magnificus -a -um: magnificent / великолепный">magnificae</span>. Rōmae <span class="word" data-value="plūrēs -a|pl comp: (< *multī*) more / больше, более многочисленные">plūrēs</span> hominēs habitant quam in ūllā aliā urbe imperiī Rōmānī. Urbs Rōma <span class="word" data-value="plūrimī -ae -a|pl sup: (< *multī*) most, a great many / большинство, больше всего, очень многие">plūrimōs</span> hominēs et plūrimās domōs habet. Arīminum, Capua, Ōstia magna sunt oppida, sed minōra quam Rōma. Ōstia est oppidum minus quam Rōma, sed maius quam Tūsculum. Rōma urbs maxima atque pulcherrima est <span class="word" data-value="|gen: < *tōtus -a -um*">tōtīus</span> imperiī Rōmānī.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Pater Iūliī, quī iam mortuus est, magnam pecūniam habēbat multāsque vīllās magnificās <span class="word" data-value="possidēre: possess, own / обладать">possidēbat</span> praeter domum Rōmānam: is homō <span class="word" data-value="dīves -itis: rich, wealthy / богатый">dīves</span> erat. Pater Aemiliae erat homō <span class="word" data-value="pauper -eris: poor / бедный">pauper</span>, quī ūnam domum exiguam possidēbat. Aemilia igitur virgō pauper erat, sed <span class="word" data-value=": however, nevertheless, yet / однако, всё же">tamen</span> Iūlius eam amābat. Cūr Iūlius, adulēscēns dīves, virginem pauperem amābat? Quia ea virgō proba ac fōrmōsa erat. Nec Iūlius amōrem suum occultābat, nam Aemiliam ‘amīcam’ appellābat et multa <span class="word" data-value="dōnum -ī|n: gift, present / дар, подарок">dōna</span> eī dabat. Sed tamen Aemilia nōn Iūlium amābat, sed alium virum Rōmānum. Ergō Iūlius <span class="word" data-value="miser -era -erum: unhappy, miserable / несчастный, жалкий">miser</span> erat et nocte male dormiēbat.</div>
      <div><span style="white-space:pre">	</span>Vir quī ab Aemiliā amābātur Crassus Dīves nōminābātur. Aemilia Crassum amābat, neque vērō ab eō amābātur, quod parentēs Aemiliae pauperēs erant. Itaque ea quoque misera erat.</div>
      <div><span style="white-space:pre">	</span>Aemilia numquam Iūlium salūtābat, cum eum in forō Rōmānō vidēbat, quamquam ipsa ā Iūliō salūtābātur. Iūlius <span class="word" data-value=": every day / ежедневно">cotīdiē</span> epistulās ad Aemiliam scrībēbat, in quibus pulchritūdō eius laudābātur verbīs magnificīs, ac simul cum epistulīs rosās aliōsque <span class="word" data-value="flōs flōris|m: flower / цветок">flōrēs</span> pulcherrimōs ad eam <span class="word" data-value="mittere: send / посылать">mittere</span> solēbat. <span class="word" data-value=": in the beginning / вначале, поначалу">Initiō</span> Aemilia epistulās Iūliī nōn legēbat nec dōna eius accipiēbat, sed omnia ad eum <span class="word" data-value="re-mittere: send back / отсылать, посылать обратно">remittēbat</span>; sed post paucōs diēs neque epistulae neque flōrēs remittēbantur...</div>
      <div><span style="white-space:pre">	</span><span class="word" data-value=": a year later / год спустя">Annō post</span> Iūlius et Aemilia coniugēs erant sub eōdem tēctō habitantēs. Iūlius uxōrem suam amābat et ab eā amābātur.</div>
      <div><span style="white-space:pre">	</span>Etiam nunc, decem annīs post, <span class="word" data-value="beātus -a -um: happy, blessed / счастливый, блаженный">beātī</span> sunt coniugēs. Iūlius Aemiliam amat et ab eā amātur, neque amor coniugum hodiē minor est quam tunc.</div>
      <div><br></div>
      <div><img class="pic img" src="img/maritus-et-uxor-2.png" alt="maritus-et-uxor-2"></div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Iūlius uxōrem <span class="word" data-value="ōsculārī: kiss / целовать">ōsculātur</span> et “Ō Aemilia,” inquit, “mea optima uxor! Decem annī longum est tempus, sed amor meus tempore nōn <span class="word" data-value="minuere: diminish, reduce / уменьшать, умалять">minuitur</span>. Ut tunc tē amābam, ita etiam nunc tē amō.”</div>
      <div><span style="white-space:pre">	</span>Tum Aemilia, quae verbīs Iūliī dēlectātur, “Ō <span class="word" data-value="|voc: < *Iūlius*">Iūlī</span>,” inquit, “<span class="word" data-value="|voc: < *meus*">mī</span> optime vir! Meus amor <span class="word" data-value="|(+ acc): towards / в отношении, по отношению к">ergā</span> tē multō maior est hodiē quam tunc! Tempus amōrem meum nōn minuit, immō vērō <span class="word" data-value="augēre: increase / увеличивать">auget</span>!”</div>
      <div><span style="white-space:pre">	</span>Ad hoc Iūlius rīdēns “Ita est ut dīcis,” inquit, “nam tunc ego tē amābam, tū mē nōn amābās! Ego miserrimus eram omnium adulēscentium, quod tū numquam mē salūtābās, cum mē vidēbās, quamquam ego semper tē salūtābam, cum tē vidēbam. Neque epistulās, quās cotīdiē tibi scrībēbam, legēbās, neque flōrēs, quōs tibi multōs mittēbam, accipiēbās, sed omnēs ad mē remittēbās! Propter amōrem nocte vix dormiēbam: semper dē tē cōgitābam...”</div>
      <div><span style="white-space:pre">	</span>Aemilia item dē illō tempore cōgitāns “Ego quoque,” inquit, “tunc miserrima eram. Amābam enim alium virum Rōmānum, quī mē nōn amābat, quod virgō pauper eram.”</div>
      <div><span style="white-space:pre">	</span>Iūlius: “Ille vir pessimus tē <span class="word" data-value="dignus -a -um: worthy / достойный">dignus</span> nōn erat!”</div>
      <div><span style="white-space:pre">	</span>Aemilia: “Rēctē dīcis, mī Iūlī. Tū sōlus amōre meō dignus erās, tū enim mē amābās, mihi epistulās scrībēbās ac flōrēs mittēbās, quamquam pecūniam nūllam habēbam. Certē nōn propter pecūniam mē amābās, Iūlī! At nunc tē sōlum nec ūllum alium virum amō. Fēmina beāta sum, quod marītum bonum habeō et quia nōs trēs līberōs habēmus et cum magnā familiā in hāc vīllā magnificā habitāmus, quae familiā nostrā digna est. Hoc peristȳlum magnificum, hae columnae, haec signa, hī flōrēs — <span class="word" data-value=":= hae rēs">haec</span> omnia cotīdiē mē dēlectant! Ō, quam beātī hīc sumus, Iūlī! Quantus est deōrum ergā nōs amor!”</div>
      <div><span style="white-space:pre">	</span>Iūlius: “Est ut dīcis, Aemilia. <span class="word" data-value=": = ante decem annōs">Decem annīs ante</span> apud parentēs nostrōs habitābāmus, ipsī parentēs nōndum erāmus nec familiam habēbāmus. Tū et parentēs tuī pauperēs erātis, in exiguā domō habitābātis nec ūllam vīllam habēbātis, sed tamen ego tē amābam...”</div>
      <div><span style="white-space:pre">	</span>Aemilia: “Quārē ego, virgō pauperrima, ā tē, adulēscente dīvitissimō, amābar?”</div>
      <div><span style="white-space:pre">	</span>Iūlius iterum Aemiliam ōsculāns “Tū ā mē amābāris,” inquit, “quod pulcherrima erās omnium virginum Rōmānārum, prope tam pulchra quam ipsa Venus!”</div>
      <div><span style="white-space:pre">	</span>Aemilia: “Num hodiē <span class="word" data-value=": less / меньше, менее">minus</span> pulchra sum quam tunc eram?”</div>
      <div><span style="white-space:pre">	</span>Iūlius faciem uxōris intuēns “Certē,” inquit, “mātrōna tam pulchra es quam virgō erās, mea Aemilia. Omnēs pulchritūdinem tuam laudant.” Tum vērō fōrmam eius spectāns: “At minus <span class="word" data-value="gracilis -e: slender / стройный">gracilis</span> es quam tunc: eō enim tempore gracilior erās quam hoc signum Veneris.”</div>
      <div><span style="white-space:pre">	</span>Aemilia signum Veneris aspicit, cuius corpus gracilius ac minus est quam <span class="word" data-value="|gen: < *ipse -a -um*">ipsīus</span>. “Certē tam gracilis hodiē nōn sum,” inquit, “sed quārē mē crassiōrem fierī putās?”</div>
      <div><span style="white-space:pre">	</span>Iūlius rīdēns respondet: “Quia nunc cibum meliōrem <span class="word" data-value="@edō, edimus @ēs, ēstis @ēst, edunt">ēs</span> quam tunc edēbās!”</div>
      <div><span style="white-space:pre">	</span>Aemilia: “Id quod nunc edō nec melius nec peius est quam quod apud parentēs meōs edēbam.”</div>
      <div><span style="white-space:pre">	</span>Iūlius: “Ergō <span class="word" data-value="plūs plūris|n comp: (< *multum*) more / больше, большее количество">plūs</span> ēs quam tunc, Aemilia.”</div>
      <div><span style="white-space:pre">	</span>Postrēmō Aemilia “Certē plūs edō quam solēbam,” inquit, “sed nec plūs nec <span class="word" data-value="minus -ōris|n comp: less / меньше, меньшее количество">minus</span> quam opus est. Nimis stultus vir es, Iūlī! Nōnne intellegis nōn modo amōrem nostrum, sed etiam familiam tempore augērī? Num <span class="word" data-value=": there is need (of) / нужно">opus est</span> mē plūs dīcere?”</div>
      <div><span style="white-space:pre">	</span>Amor dōnum est Veneris. Līberī dōna Iūnōnis sunt.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Verbī tempora</i></div>
      <div><br></div>
      <div><span style="white-space:pre">	</span>Tempus <span class="word" data-value="praesēns -entis: present / настоящий, нынешний @*praesēns* -entis ^n^ the present / настоящее время">praesēns</span> (nunc): Māne <i>est</i>. Sōl lūce<b><i>t</i></b>. Omnēs vigila<b><i>nt</i></b>, nēmō dormi<b><i>t</i></b>. Avēs canu<b><i>nt</i></b>.</div>
      <div><span style="white-space:pre">	</span>Tempus <span class="word" data-value="praeteritus -a -um: past / прошлый, прошедший @*praeteritum* -ī ^n^ the past / прошлое, минувшее">praeteritum</span> (tunc): Ante trēs hōrās nox <i>erat</i>. Stēllae lūcē<i>ba</i><b><i>nt</i></b>, sōl nōn lūcē<i>ba</i><b><i>t</i></b>. Nēmō vigilā<i>ba</i><b><i>t</i></b>, omnēs dormi<i>ēba</i><b><i>nt</i></b>. Avēs nōn can<i>ēba</i><b><i>nt</i></b>.</div>
      <div><span style="white-space:pre">	</span>Praeteritum (pers. III): singulāris -<i>ba</i><b><i>t</i></b>/-<i>ēba</i><b><i>t</i></b>, plūrālis -<i>ba</i><b><i>nt</i></b>/-<i>ēba<b>nt</b></i>.</div>
      <div><br></div>
      <div style="text-align: center;"><i>Praeteritum</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span><i>Exempla</i>: [1] computā|re: computā|<i>bat</i>; [2] pārē|re: pārē|<i>bat</i>; [3] scrīb|ere: scrīb|<i>ēbat</i>; [4] dormī|re: dormi|<i>ēbat</i>.</div>
      <div><span style="white-space:pre">	</span>Ante vīgintī annōs Iūlius discipulus tam improbus <i>era<b>t</b></i> quam Mārcus nunc est: in lūdō dormi<i>ēba<b>t</b></i>, male computā<i>ba<b>t</b></i>, foedē scrīb<i>ēba<b>t</b></i>, neque magistrō suō pārē<i>ba<b>t</b></i>.</div>
      <div><span style="white-space:pre">	</span>Mārcus: “Num tū melior discipulus <i>erā<b>s</b></i>, pater, quam ego sum? Nōnne tū in lūdō dormi<i>ēbā<b>s</b></i>? Num semper magistrō pārē<i>bā<b>s</b></i>, bene computā<i>bā<b>s</b></i> et pulchrē scrīb<i>ēbā<b>s</b></i>?”</div>
      <div><span style="white-space:pre">	</span>Iūlius: “Ego numquam in lūdō dormi<i>ēba<b>m</b></i>, semper magistrō pārē<i>ba<b>m</b></i>, bene computā<i>ba<b>m</b></i> et pulchrē scrīb<i>ēba<b>m</b></i>! Certē ego discipulus multō melior <i>era<b>m</b></i> quam tū nunc es!”</div>
      <div><span style="white-space:pre">	</span>Quīntus: “Quid? Num vōs meliōrēs discipulī <i>erā<b>tis</b></i> quam nōs sumus? Nōnne vōs in lūdō dormi<i>ēbā<b>tis</b></i>? Num semper magistrō pārē<i>bā<b>tis</b></i>, bene computā<i>bā<b>tis</b></i> et pulchrē scrīb<i>ēbā<b>tis</b></i>?”</div>
      <div><span style="white-space:pre">	</span>Iūlius: “Nōs numquam in lūdō dormi<i>ēbā<b>mus</b></i>, semper magistrō pārē<i>bā<b>mus</b></i>, bene computā<i>bā<b>mus</b></i> et pulchrē scrīb<i>ēbā<b>mus</b></i>! Certē nōs discipulī multō meliōrēs <i>erā<b>mus</b></i> quam vōs nunc estis!”</div>
      <div><span style="white-space:pre">	</span>Iūlius vērum nōn dīcit: ante vīgintī annōs discipulī tam malī <i>era<b>nt</b></i> quam nunc sunt: in lūdō dormi<i>ēba<b>nt</b></i>, male computā<i>ba<b>nt</b></i>, foedē scrīb<i>ēba<b>nt</b></i> neque magistrō suō pārē<i>ba<b>nt</b></i>!</div>
      <pre>			<i>Sing.		Plūr.</i>
      <i>Pers. 1</i>		-(ē)bam		-(ē)bāmus
      <i>Pers. 2</i>		-(ē)bās		-(ē)bātis
      <i>Pers. 3</i>		-(ē)bat		-(ē)bant</pre>
      <div><br></div>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Iūlius magistrum suum nōn timēbat, sed ipse ā magistrō timē<i>bā<b>tur</b></i>! Itaque nōn reprehend<i>ēbā<b>tur</b></i> nec pūni<i>ēbā<b>tur</b></i>, sed laudā<i>bā<b>tur</b></i> ā magistrō.</div>
      <div><span style="white-space:pre">	</span>Mārcus: “Num tū semper ā magistrō tuō laudā<i>bā<b>ris</b></i>? Nōnne reprehend<i>ēbā<b>ris</b></i> ac pūni<i>ēbā<b>ris</b></i>?” Iūlius: “Ego ā magistrō meō saepe laudā<i>ba<b>r</b></i>, numquam reprehend<i>ēba<b>r</b></i> aut pūni<i>ēba<b>r</b></i>. Ego magistrum nōn timēbam, sed ipse ab eō timē<i>ba<b>r</b></i>!” Mārcus: “Tūne ā magistrō timē<i>bā<b>ris</b></i>?” Iūlius: “Nōs omnēs ā magistrō timē<i>bā<b>mur</b></i>. Itaque nōn reprehend<i>ēbā<b>mur</b></i> nec pūni<i>ēbā<b>mur</b></i>, sed semper laudā<i>bā<b>mur</b></i>!” Mārcus: “Nōn vērum dīcis! Vōs nōn timē<i>bā<b>minī</b></i> ā magistrō nec semper laudā<i>bā<b>minī</b></i>, sed reprehend<i>ēbā<b>minī</b></i> ac pūni<i>ēbā<b>minī</b></i>!”</div>
      <div><span style="white-space:pre">	</span>In illō lūdō discipulī ā magistrō timē<i>ba<b>ntur</b></i>! Itaque nōn reprehend<i>ēbā<b>ntur</b></i> nec pūni<i>ēbā<b>ntur</b></i>, sed semper laudā<i>ba<b>ntur</b></i>.</div>
      <pre>			<i>Sing.		Plūr.</i>
      <i>Pers. 1</i>		-(ē)bar		-(ē)bāmur
      <i>Pers. 2</i>		-(ē)bāris	-(ē)bāminī
      <i>Pers. 3</i>		-(ē)bātir	-(ē)bantur</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="HTVMA9" data-src="/ru/904066002/xix-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="19-jori0s" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-19ishgl4" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-19jq0fp7" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-19iulra3" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-19dlvwya" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1c"></script>
</body>
</html>