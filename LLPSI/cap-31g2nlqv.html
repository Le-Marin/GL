<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXXI</title>
  <link rel="icon" href="favicon.jpg">
  <link rel="stylesheet" href="style.css?v=3a">
</head>
<body>
  <main id="root" class="container">
    <h1 class="heading">XXXI<div id="audio" class="audio"></div></h1>
    <div class="text">
      <div class="pic image" style="--img: url(img/inter-pocula-1.jpg);"></div>
      <div><br></div>
      <div style="text-align: center;"><b>INTER POCVLA</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Nōn sōlum dē cibō et <span class="word" data-value="pōtiō -ōnis|f: drink, drinking / питьё, напиток">pōtiōne</span> est sermō convīvārum. Iūlius hospitēs suōs dē rēbus urbānīs interrogat: “Quid novī ex urbe? Octō diēs iam sunt cum Rōmae nōn fuī, nec quisquam interim mihi litterās inde mīsit. Quam ob rem nec ipse <span class="word" data-value="praesēns -entis: present, at hand / присутствующий">praesēns</span> nec abssēns per litterās quidquam cognōvī dē eō quod nūper Rōmae factum est.”</div>
      <div><span style="white-space:pre">	</span>Aemilia: “Nēmō tibi quidquam scrībet dē rēbus urbānīs, nisi prius ipse epistulam scrīpseris.”</div>
      <div><span style="white-space:pre">	</span>Orontēs: “Opus nōn est epistulās exspectāre, nam facile aliquid novī per nūntiōs cognōscere potes. Cūr nōn servum aliquem Rōmam mittis?”</div>
      <div><span style="white-space:pre">	</span>Iūlius: “Servī sunt malī nūntiī: saepe falsōs <span class="word" data-value="rūmor -ōris|m: rumour / слух, молва">rūmōrēs</span> nūntiant. Numquam servōs meōs Rōmam mittō.”</div>
      <div><span style="white-space:pre">	</span>Cornēlius: “Quid? Herī <span class="word" data-value=":quī-dam, ^acc^ que*n*-dam (&lt; que*m*-dam)">quendam</span> servum tuum vīdī in viā Latinā. Faciem recognōvī, saepe eum hīc vīdī.”</div>
      <div><span style="white-space:pre">	</span>Iūlius ā Cornēliō quaerit ‘quod nōmen eī sit?’</div>
      <div><span style="white-space:pre">	</span>Cornēlius: “<span class="word" data-value=":ali-quī -qua -quod">Aliquod</span> nōmen Graecum, putō. ‘Midās’ fortasse, nec vērō certus sum. Semper nōmina oblīvīscor, nam mala <span class="word" data-value="memoria -ae|f: memory / память; воспоминание">memoria</span> mihi est.”</div>
      <div><span style="white-space:pre">	</span>Orontēs: “<span class="word" data-value="Midās -ae|m: (dēcl. I Graeca)">Midās</span> est nōmen rēgis, dē quō haec fābula nārrātur: In <span class="word" data-value=":quī- quae- quod-dam @^abl^ quō- quā- quō-dam @^gen^ cuius-dam">quādam</span> urbe Asiae ōlim vīvēbat rēx quīdam <span class="word" data-value="avārus -a -um: greedy, avaricious / жадный, алчный">avārus</span>, nōmine Midās, quī nihil magis <span class="word" data-value="optāre: wish / желать">optābat</span> quam dīvitiās...”</div>
      <div><span style="white-space:pre">	</span>Iūlius, quī fābulam audīre nōn vult, Orontem <span class="word" data-value="inter-pellāre: interrupt / перебивать, прерывать">interpellat</span>: “Nōn Midās,” inquit, “sed Mēdus est nōmen cuiusdam servī meī, quī herī...”</div>
      <div><span style="white-space:pre">	</span>Orontēs vērō, minimē turbātus, nārrāre pergit: “Tum <span class="word" data-value="Bacchus -ī|m: Bacchus (god of wine) / Вакх (бог вина)">Bacchus</span> deus, quī ob quoddam beneficium rēgī bene volēbat, ‘Dabō tibi,’ inquit, ‘<span class="word" data-value="quid-quid: whatever, anything that / что бы ни, всё что">quidquid</span> optāveris.’ Statim Midās ‘Ergō dā mihi,’ inquit, ‘potestātem quidquid tetigerō in aurum mūtandī. Hoc sōlum mihi optō.’ Bacchus, etsī rēgem avārum <span class="word" data-value="mūnus -eris|n: favour; gift / услуга, милость; дар, подношение">mūnus</span> pessimum optāvisse cēnsēbat, tamen prōmissum solvit.”</div>
      <div><span style="white-space:pre">	</span>Iūlius <span class="word" data-value="im-patiēns -entis: impatient / нетерпеливый">impatiēns</span> “Tacē, Orontēs!” inquit. “Omnēs illam fābulam nōvimus.”</div>
      <div><span style="white-space:pre">	</span>At Aemilia, quae fābulam ignōrat, ab Oronte quaerit ‘<span class="word" data-value=": whefore / по как(ов)ой причине">quamobrem</span> id mūnus pessimum sit?’</div>
      <div><span style="white-space:pre">	</span>Cui Orontēs “Stultē id quaeris,” inquit, “Midās enim, quamquam terram, lignum, ferrum manū tangendō in aurum mūtāre poterat, fame et sitī moriēbātur, cum cibus quoque et pōtiō, simul atque ā rēge tācta erat, aurum fieret. Postrēmō rēx miser deum ōrāvit ut mūnus illud <span class="word" data-value="īn-fēlīx -īcis: unlucky, unfortunate / несчастливый, несчастный">īnfēlīx</span> revocāret. Bacchus igitur eī suāsit ut in quōdam flūmine lavārētur; cuius flūminis aqua, simul atque corpore rēgis tācta est, colōrem aureum accēpit.”</div>
      <div><span style="white-space:pre">	</span>Iūlius: “Hicne fīnis fābulae est?”</div>
      <div><span style="white-space:pre">	</span>Orontēs: “Huius quidem fābulae fīnis est, sed aliam fābulam dē eōdem rēge nōvī. Deus Apollō effēcerat ut Midās aurēs <span class="word" data-value="asinīnus -a -um: donkey's / ослиный">asinīnās</span> habēret...”</div>
      <div><span style="white-space:pre">	</span>Iūlius: “Satis est! Fābulās tuās Graecās audīre nōlumus. Redeāmus ad meum Mēdum servum, quī herī <span class="word" data-value="au-fugere: (-iō) -fūgisse @run away, escape / (у, с)бегать">aufūgit</span> <span class="word" data-value="ali-quantum: a little, some; a considerable amount / немного; немало">aliquantum</span> pecūniae sēcum <span class="word" data-value="au-ferre: abs-tulisse ab-lātum @carry off, take away / уносить">auferēns</span>.”</div>
      <div><span style="white-space:pre">	</span>Cornēlius: “<span class="word" data-value=": how much; (as much) as / сколько, как много">Quantum</span> pecūniae abstulit?”</div>
      <div><span style="white-space:pre">	</span>Iūlius: “Centum circiter sēstertiōs. Atque ego illī servō praeter cēterōs <span class="word" data-value="fīdere: fīsum @trust / верить, доверять">fīdēbam</span>! Posthāc servō Graecō nūllī <span class="word" data-value="cōn-fīdere: -fīsum @trust, rely on / полагаться">cōnfīdam</span>, neque enim <span class="word" data-value="fidēs -eī|f: faith, trust; loyalty / вера, доверие; верность">fidē</span> meā dignī sunt: <span class="word" data-value="īn-fīdus -a -um: faithless / неверный, ненадёжный">īnfīdī</span> et nēquam sunt omnēs! In familiā meā ūnum sōlum servum <span class="word" data-value="fīdus -a -um: faithful, reliable / верный, надёжный">fīdum</span> esse crēdō.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Hīc Aemilia marītum interpellat et “St, Iūlī!” inquit. “Nōlī servum praesentem laudāre!”</div>
      <div><span style="white-space:pre">	</span>Iūlius Dāvum cōnspiciēns “Sed is servus adest,” inquit. “Nōlō eum laudāre praesentem. Mēdus vērō plānē īnfīdissimus omnium est. Profectō eum verberābō atque omnibūs modīs <span class="word" data-value="cruciāre: @1) crucify / распинать на кресте @2) torture, torment / мучить">cruciābō</span>, sī eum invēnerō <span class="word" data-value=": before / прежде чем">priusquam</span> Italiam relīquerit. Nisi pecūniam mihi reddiderit, in <span class="word" data-value="crux crucis|f: cross / крест">cruce</span> fīgētur!”</div>
      <div><span style="white-space:pre">	</span>Cornēlius: “Etiam sī adhūc Rōmae <span class="word" data-value="latēre: be hidden, hide / таиться, скрываться">latet</span>, difficile erit servum <span class="word" data-value="fugitīvus -a -um: fugitive, runaway / беглый, в бегах">fugitīvum</span> in tantā urbe reperīre. Rōmae enim tot servī sunt quot hominēs līberī.”</div>
      <div><span style="white-space:pre">	</span>Aemilia: “Fortasse Rōmam abiit ob amōrem alicuius mulieris. Iuvenis est Mēdus: quid nōn faciunt <span class="word" data-value="iuvenis -is|m: young man / юноша">iuvenēs</span> amōris causā? Crēdō eum apud puellam Rōmānam latēre.”</div>
      <div><span style="white-space:pre">	</span>Orontēs: “Ergō numquam reperiētur, nam vērum est quod scrīpsit Ovidius in librō quī vocātur ‘Ars amandī’:</div>
      <div><span style="white-space:pre">	</span><i>Quot caelum stēllās, tot habet tua Rōma puellās.</i>”</div>
      <div><span style="white-space:pre">	</span>Iūlius: “Profectō magnum <span class="word" data-value="praemium -ī|n: reward, prize / награда">praemium</span> dabō eī quī servum meum fugitīvum hūc <span class="word" data-value="re-trahere: -trāxisse -tractum @pull or bring back / тянуть назад, вытягивать">retrāxerit</span>.”</div>
      <div><span style="white-space:pre">	</span>Cornēlius: “Quantum pecūniae dabis? Certum praemium <span class="word" data-value="statuere: -uisse -ūtum @fix, determine / устанавливать, определять">statuere</span> oportet.”</div>
      <div><span style="white-space:pre">	</span>Iūlius: “Tantum quantum ille surripuit.”</div>
      <div><span style="white-space:pre">	</span>Orontēs: “Centum tantum sēstertiōs? Sānē nōn <span class="word" data-value="nimius -a -um: excessive / чрезмерный">nimium</span> praemium prōmittis!”</div>
      <div><span style="white-space:pre">	</span>Aemilia autem marītō suō suādet ut <span class="word" data-value="clēmēns -entis: clement, lenient / мягкий, мягкосердечный, снисходительный">clēmēns</span> sit: “Nōlī Mēdum cruciāre, sī eum invēneris. Clēmēns estō, mī Iūlī! Centum sēstertiī haud magna pecūnia est, ut ait Orontēs, nec aliud quidquam surripit Mēdus.”</div>
      <div><span style="white-space:pre">	</span>Iūlius: “An cēnsēs eum praemium meruisse quod manūs abstīnuit ā gemmīs tuīs? Nimis clēmentēs sunt mulierēs: quam facile virīs nēquissimīs <span class="word" data-value="ignōscere: -nōvisse -nōtum @forgive / прощать, извинять">ignōscunt</span>! At nostra melior est memoria!”</div>
      <div><span style="white-space:pre">	</span>Aemilia: “Nōvistīne hoc dictum: ‘Dominō sevērō tot esse hostēs quot servōs’? Servī enim dominum clēmentem amant, sevērum <span class="word" data-value="ōdisse|defect: hate / ненавидеть">ōdērunt</span>.”</div>
      <div><span style="white-space:pre">	</span>Iūlius: “Servī mē metuunt quidem, nec vērō ōdērunt. <span class="word" data-value=": = numquam enim">Nec enim umquam</span> sine causā servum pūnīvī. Sum dominus <span class="word" data-value="iūstus -a -um: just, fair / справедливый">iūstus</span>. Servus dominum <span class="word" data-value="in-iūstus -a -um: unjust, unfair / несправедливый">iniūstum</span> ōdit, iūstum et sevērum metuit, nōn ōdit. Nē servō quidem <span class="word" data-value="in-iūria -ae|f: injustice, wrong / несправедливость, правонарушение, обида">iniūriam</span> facere oportet, sed necesse est servōs īnfīdōs aut fugitīvōs sevērē pūnīre, <span class="word" data-value=": = nihil enim">nec enim quidquam</span> nisi <span class="word" data-value="poena -ae|f: punishment, penalty / наказание, кара">poena</span> sevēra eius generis servōs ā maleficiīs dēterrēre atque in officiō tenēre potest. Neque quisquam mē accūsābit sī servum meum cruciāverō aut interfēcerō, id enim est <span class="word" data-value="iūs iūris|n: right; justice / право; справедливость">iūs</span> dominī Rōmānī. Servum aliēnum necāre nōn licet, ut scrīptum est in <span class="word" data-value="lēx lēgis|f: law / закон">lēgibus</span>, nec vērō ūlla lēx dominum <span class="word" data-value="vetāre: -uisse -itum @forbid / запрещать">vetat</span> servum suum improbum interficere.”</div>
      <div><span style="white-space:pre">	</span>Cornēlius: “Nec ūlla lēx id permittit. Nōn idem est permittere ac nōn vetāre. <span class="word" data-value="Solō -ōnis|m: Solon / Солон">Solō</span>, vir <span class="word" data-value="sapiēns -entis: wise, judicious / разумный, мудрый">sapiēns</span> et iūstus, quī Athēniēnsibus lēgēs scrīpsit, nūllam poenam statuit in <span class="word" data-value="parricīda -ae|f: parricide (sb who kills a relative) / убийца близкого родственника">parricīdās</span>. Num <span class="word" data-value=": for that reason / потому, по той причине">ideō</span> cēnsēs cīvī Athēniēnsī licuisse patrem suum necāre?”</div>
      <div><span style="white-space:pre">	</span>Iūlius: “Ita sānē nōn cēnsēō. At quamobrem Solō nūllam poenam in parricīdās statuit? Quia nēmō Athēniēnsis umquam post hominum memoriam patrem suum occīderat, nec ille vir sapientissimus arbitrābātur quemquam posteā tam inhūmānum <span class="word" data-value="scelus -eris|n: crime, wicked deed / преступление, злодеяние">scelus</span> factūrum esse. At profectō aliud est patrem suum necāre, longē aliud servum <span class="word" data-value="scelestus -a -um: criminal, wicked / злодейский, преступный, нечестивый">scelestum</span> capite pūnīre: illud enim turpissimum scelus, hoc <span class="word" data-value="supplicium -ī|n: (capital) punishment / наказание, кара; казнь">supplicium</span> iūstum est. Ōlim iūs erat patrī familiās nōn modo servōs, sed etiam līberōs suōs interficere. Eius reī exemplum memorātur Titus Mānlius Torquātus, quī fīlium suum <span class="word" data-value="|(+ abl): in the presence of / в присутствии, на глазах, при">cōram</span> exercitū necārī iussit, quia contrā imperium patris cum hoste pugnāverat! Sānē pater <span class="word" data-value="crūdēlis -e: cruel / безжалостный, жестокий">crūdēlis</span> fuit Mānlius, sed illō suppliciō sevērissimō cēterī mīlitēs dēterrēbantur nē officium dēsererent.”</div>
      <div><span style="white-space:pre">	</span>Aemilia: “Nōtum est <span class="word" data-value="vetus -eris: old / старый">veterēs</span> Rōmānōs etiam ergā līberōs suōs crūdēlēs fuisse, nec vērō quisquam hodiē exemplum sūmit ab illō patre crūdēlissimō.”</div>
      <div><span style="white-space:pre">	</span>Orontēs: “At etiam nunc patrī licet īnfantem suum <span class="word" data-value="in-validus -a -um: infirm, weak / бессильный, слабый">invalidum</span> in montibus expōnere.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Aemilia: “Pater quī īnfantem exposuit ipse <span class="word" data-value=":vir neca_ndus_ est = @virum necārī oportet">necandus est</span>! Nōnne tālis pater tibi vidētur cruce dīgnus esse?”</div>
      <div><span style="white-space:pre">	</span>Iūlius: “Certē pater tam inhūmānus sevērē pūniendus est, <span class="word" data-value=": for / ибо ведь">namque</span> īnfantēs invalidōs expōnere est <span class="word" data-value="mōs mōris|m: custom / обычай">mōs</span> antīquus atque crūdēlis. Aliī nunc sunt mōrēs. Vērum hominem līberum crucī fīgere nōn est mōs Rōmānōrum; id supplicium in servōs statūtum est.”</div>
      <div><span style="white-space:pre">	</span>Aemilia: “Ergō quī īnfantem suum <span class="word" data-value="dēbilis -e: weak / слабый, немощный">dēbilem</span> ad ferās expōnī iussit, ipse ad bēstiās mittendus est cum aliīs hominibus scelestīs!”</div>
      <div><span style="white-space:pre">	</span>Orontēs: “...et cum Chrīstiānīs istīs quī quendam hominem Iūdaeum tamquam novum deum adōrant, deōs veterēs Rōmānōs dērīdent. In convīviīs suīs sanguinem hūmānum bibere solent, ut rūmor est.”</div>
      <div><span style="white-space:pre">	</span>Aemilia: “Nōn omnēs vērī sunt rūmōrēs quī afferuntur super Chrīstiānīs.”</div>
      <div><span style="white-space:pre">	</span>Fabia: “Nec omnēs īnfantēs expositī pereunt. Aliī in silvīs ab ipsīs ferīs aluntur, aliī inveniuntur ā pāstōribus, quī eōs cum līberīs suīs <span class="word" data-value="ēducāre: bring up / воспитывать">ēducant</span>.”</div>
      <div><span style="white-space:pre">	</span>Orontēs: “Sīcut <span class="word" data-value="Paris -idis|m: Paris / Парис">Paris</span>, rēgis <span class="word" data-value="Priamus -ī|m: Priam / Приам">Priamī</span> fīlius dēbilis, quī ā servō rēgis fīdō in quōdam monte prope urbem Trōiam expositus...”</div>
      <div><span style="white-space:pre">	</span>At Cornēlius “Opus nōn est,” inquit, “<span class="word" data-value="@liber vetus @fābula vetus @vīnum vetus">vetus</span> exemplum Graecum afferre, cum complūrēs fābulae nārrentur dē Rōmānīs puerīs quī ita servātī sunt. Cēterum fābulam male intellēxistī, nec enim dēbilis fuit Paris nec fīdus servus Priamī, nam rēx eī imperāverat ut Paridem interficeret, et quidquid dominus imperāvit, servō faciendum est.”</div>
      <div><span style="white-space:pre">	</span>Orontēs: “Ille servus nōn pūniendus, sed potius laudandus fuit: namque ita Paridem servāvit — eum quī posteā Helenam, fēminam omnium pulcherrimam, ā marītō <span class="word" data-value="Menelāus -ī|m: Menelaus / Менелай">Menelāō</span> <span class="word" data-value="ab-dūcere: -dūxisse -ductum @take away, carry off / уводить, похищать">abdūxit</span>.”</div>
      <div><span style="white-space:pre">	</span>Paula: “Num tantam iniūriam laudandam esse cēnsēs?”</div>
      <div><span style="white-space:pre">	</span>Orontēs: “Quod Venus suādet iniūria nōn est! Sānē laudandus est ille iuvenis quī nōn modo fēminam illam pulcherrimam abdūcere ausus est, sed etiam mīles fortissimus fuit, quī et multōs aliōs hostēs et ipsum Achillem occīdit.” Hīc pōculum tollit Orontēs et exclāmat: “Vīvat fortissimus quisque! Vīvant omnēs fēminae amandae! Gaudeāmus atque amēmus! Iuvenēs sumus ut Paris, nōn <span class="word" data-value="senex senis|m: old man / старик">senēs</span> ut Priamus, rēx Trōiānōrum, aut <span class="word" data-value="Nestor -oris|m: Nestor / Нестор">Nestor</span>, dux Graecōrum senex, quī ad <span class="word" data-value="nōnāgēsimus -a -um: ninetieth / девяностый">nōnāgēsimum</span> annum vīxit. <span class="word" data-value="quis-quis: whoever, anyone who / кто бы ни, всякий кто">Quisquis</span> fēminās amat, pōculum tollat et bibat mēcum! Nunc merum bibendum est!”</div>
      <div><span style="white-space:pre">	</span>Cornēlius: “Tacendum est, nōn bibendum! Iam <span class="word" data-value=": too much / слишком, чрезмерно">nimium</span> bibistī. Cēnseō tē ūnum tantum vīnī bibisse quantum nōs omnēs, vel potius alterum tantum!”</div>
      <div><span style="white-space:pre">	</span>Orontēs: “Vōs igitur parum bibistis. Numquam nimium huius vīnī bibere possum. Valeat quisquis vīnum bonum amat! Vīvat Bacchus, deus vīnī! Vīvāmus omnēs et bibāmus! Pōcula <span class="word" data-value=": to the bottom; utterly / до основания; полностью, совершенно">funditus</span> exhauriāmus!”</div>
      <div><span style="white-space:pre">	</span>Paula: “Iam tacē! Satis est. Nōnne tē pudet ita <span class="word" data-value=": = ab initiō cēnae ūsque ad fīnem">ab ōvō ūsque ad māla</span> <span class="word" data-value="fābulārī: talk, chat / разговаривать, беседовать, болтать">fābulārī</span>? Sānē pudendum est!”</div>
      <div><span style="white-space:pre">	</span>Orontēs autem, simul atque pōculum suum funditus exhausit, ā Paulā ad Aemiliam versus “Omnēs m-mē interpellant,” inquit, “praeter t-tē, Aemilia. Tū t-tam p-pulchra es quam Helena...”</div>
      <div><span style="white-space:pre">	</span>Aemilia: “...et tū tam rūsticus quam Paris, quī inter rudēs pāstōrēs ēducātus erat! Numquam mōrēs urbānōs didicistī, rūstice! Nimium pōtāvistī, <span class="word" data-value="ēbrius -a -um: drunk, ebrious / пьяный, опьянённый">ēbrius</span> es. Abstinē manum ā mē!”</div>
      <div><span style="white-space:pre">	</span>Orontēs iterum pōculum tollēns haec cantat:</div>
      <div><i><span style="white-space:pre">	</span>“Quisquis amat valeat! Pereat quī nescit amāre!</i></div>
      <div><i><span style="white-space:pre">	</span>Bis tantō pereat quisquis amāre vetat!”</i></div>
      <div><span style="white-space:pre">	</span>Aemilia: “Nōlumus istās <span class="word" data-value="nūga -ārum|f pl: idle talk, rubbish / вздор, пустяки">nūgās</span> audīre. Ēbrius es!”</div>
      <div><span style="white-space:pre">	</span>Orontēs negat ‘sē esse ēbrium’ atque in lectō surgēns aliud carmen super fēminā falsā et īnfīdā cantāre incipit, sed priusquam fīnem facit, sub mēnsam lābitur!</div>
      <div><span style="white-space:pre">	</span>Duo servī eum ē triclīniō auferunt atque in cubiculō pōnunt. Tum vestem super eum iam dormientem stertunt.</div>
      <div><br></div>
      <div><img class="pic img" src="img/inter-pocula-2.jpg" alt="inter-pocula-2"></div>
      <div><br></div>
      <div style="text-align: center;">[QVIS]QVIS AMAT VALEAT. PEREAT QVI</div>
      <div style="text-align: center;">NESCIT AMARE. BIS TANTO PEREAT</div>
      <div style="text-align: center;">QVISQVIS AMARE VETAT.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Gerundīvum</i></div>
      <div><br></div>
      <div><span style="white-space:pre">	</span>Vir lauda<i>nd<b>us</b></i>. Fēmina lauda<i>nd<b>a</b></i>. Factum lauda<i>nd<b>um</b></i>.</div>
      <div><span style="white-space:pre">	</span>‘Lauda<i>nd<b>us</b> -<b>a</b> -<b>um</b></i>’ <span class="word" data-value="gerundīvum -ī|n: gerundive (verbal adjective with idea of obligation or necessity) / герунди́в (отглагольное прилагательное с идеей долженствования или необходимости)">gerundīvum</span> appellātur. Gerundīvum est adiectīvum dēclīnātiōnis I/II. Cum verbō <i>esse</i> coniūnctum gerundīvum significat id quod fierī oportet; is ā quō aliquid fierī oportet apud gerundīvum significatur datīvō.</div>
      <div><span style="white-space:pre">	</span><i>Exempla</i>:</div>
      <div><span style="white-space:pre">	</span>Discipulus industrius magistr<i><b>ō</b></i> lauda<i>nd<b>us</b></i> est. Discipulus piger reprehend<i>end<b>us</b></i> et pūni<i>end<b>us</b></i> est. Tace<i>nd<b>um</b></i> est.</div>
      <div><span style="white-space:pre">	</span>Lingua Latīna <i>vōbīs</i> disc<i>end<b>a</b></i> est. Vocābula dīligenter scrīb<i>end<b>a</b></i> sunt. Omnia menda corrig<i>end<b>a</b></i> sunt: add<i>end<b>a</b></i> sunt litterae quae dēsunt; quae supersunt stilō versō dēle<i>nd<b>ae</b></i> sunt. Quidquid magister imperāvit discipul<b><i>ō</i></b> faci<i>end<b>um</b></i> est.</div>
      <div><span style="white-space:pre">	</span>Dominus dīcit ‘ovēs bene cūra<i>nd<b>ās</b></i> esse’.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
<div id="refs">
      <div class="refs">
        <a class="refs__item" id="quiz" href="#" data-pass="DI6YSO" data-src="/ru/1068297266/xxxi-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="31" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-31bmfyo0" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="/Exercitia/#/src/llpsi/pensa/pens-31e2wmyc" data-abbr="p" data-value=":Pensa"></a>
        <a class="refs__item" href="/Exercitia/#/src/llpsi/capitulum/capit-31" data-abbr="e" data-value=":Exercitia Latina"></a>
        <a class="refs__item" href="/Exercitia/#/src/llpsi/nova/nova-31" data-abbr="n" data-value=":Nova exercitia"></a>
      </div>
    </div>
  </main>
  <script src="js/script.js?v=3a"></script>
</body>
</html>