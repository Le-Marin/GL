<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXI</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXI<div id="audio" class="audio"></div></h1>
    <div class="text">
      <div class="pic image" style="--img: url(img/pugna-discipulorum.jpg);"></div>
      <div><br></div>
      <div style="text-align: center;"><b>PVGNA DISCIPVLORVM</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Ecce puer quī ē lūdō domum revertitur. Quis est hic puer? Mārcus est, sed difficile est eum <span class="word" data-value="cog-nōscere: -nōvisse -nitum @1) get to know, learn / (по, у)знавать @2) recognise / (распо, у)знавать">cognōscere</span>, nam sordidus est et sanguis dē nāsō eius fluit. Hodiē māne vestīmenta Mārcī <span class="word" data-value="mundus -a -um: clean, neat / чистый, опрятный">munda</span> erant atque tam <span class="word" data-value="candidus -a -um: dazzling white / ослепительно белый, белоснежный">candida</span> quam nix nova, nunc vērō sordida et ūmida sunt. Cūr <span class="word" data-value="vestis -is|f: clothes, dress / одежда, платье">vestis</span> Mārcī ūmida est? Vestis ūmida est, quod Mārcus per imbrem ambulāvit. Nec modo Mārcus, sed etiam Titus et Sextus per imbrem <span class="word" data-value="@ambula*t*, ambulāv*it* @ambula*nt*, ambulāv*ērunt*">ambulāvērunt</span>. Omnēs discipulī vestīmentīs ūmidīs domum revertuntur.</div>
      <div><span style="white-space:pre">	</span>Sed cūr sanguis dē nāsō fluit Mārcō? Sanguis eī dē nāsō fluit, quod Mārcus ā Sextō <span class="word" data-value="@Mārcus ā Sextō pulsāt_*us* est_ (pass.) = @Sextus Mārcum pulsāvit (āct.)">pulsātus est</span>. Nōnne Mārcus Sextum pulsāvit? Prīmum Sextus ōs Mārcī pugnō pulsāvit, deinde Mārcus et Titus Sextum pulsāvērunt. Sextus, quī maior est quam cēterī discipulī, <span class="word" data-value=":pugnāre _cum_ = pugnāre _contrā_">cum</span> Mārcō et Titō pugnāvit et ab iīs pulsātus est. Puerī pugnāvērunt in viā <span class="word" data-value="angustus -a -um: narrow / узкий">angustā</span> quae Tūsculō ad vīllam Iūliī <span class="word" data-value=": = dūcit">fert</span>.</div>
      <div><span style="white-space:pre">	</span>Nōn modo vestis, sed etiam faciēs et manūs et <span class="word" data-value="genū -ūs|n: knee / колено">genua</span> Mārcī sordida sunt. Cūr tam sordidus est puer? Sordidus est quod <span class="word" data-value="humus -ī| f: ground / земля, почва @ --humī-- ^loc^ on the ground / на земле">humī</span> iacuit; humus enim propter imbrem ūmida et sordida est. Et Mārcus et Sextus humī iacuērunt. Prīmum Mārcus iacuit sub Sextō. Titus vērō Mārcum vocāre audīvit ac Sextum oppugnāvit. Mox Sextus ipse humī iacēns ā duōbus puerīs pulsātus est; magnā vōce patrem et mātrem vocāvit, nec vērō parentēs eum audīvērunt: vōx Sextī ā nūllō praeter puerōs audīta est.</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Mārcus ātrium intrāns nōn statim ā patre suō cognōscitur, sed cum prīmum fīlius patrem salūtāvit, Iūlius vōcem fīliī cognōscit. Tum <span class="word" data-value="cruor -ōris|m: blood, gore / кровь (из раны)">cruōrem</span> in faciē eius <span class="word" data-value="cōn-spicere: -iō -spexisse -spectum @see, catch sight of / увидеть, заметить">cōnspiciēns</span> exclāmat pater: “Ō mī fīlī! Quis tē pulsāvit?”</div>
      <div><span style="white-space:pre">	</span>Mārcus: “<span class="word" data-value="bōs bovis|mf: bull or cow / бык или корова">Bōs</span> īrātus <span class="word" data-value="cornū -ūs|n: horn / рог">cornū</span> mē pulsāvit!”</div>
      <div><span style="white-space:pre">	</span>Iūlius: “Id vērum nōn est! Is quī tē pulsāvit cornua nōn gerit. Ā quō pulsātus es?”</div>
      <div><span style="white-space:pre">	</span>Mārcus: “Ā Sextō pulsātus sum.”</div>
      <div><span style="white-space:pre">	</span>Iūlius: “Intellegēbam tē nōn cornibus, sed pugnīs pulsātum esse. At cūr tū pulsātus es? Certē nōn sine <span class="word" data-value="causa -ae|f: cause, reason / причина">causā</span> Sextus tē pulsāvit. Incipe ab initiō: ille prīmum ā tē pulsātus est!”</div>
      <div><span style="white-space:pre">	</span>Mārcus: “Minimē! Prīmum ille mē pugnō pulsāvit sine causā, deinde ego illum pulsāvī!”</div>
      <div><span style="white-space:pre">	</span>Iūlius: “Tūne sōlus Sextum pulsāvistī?”</div>
      <div><span style="white-space:pre">	</span>Mārcus: “Ego et Titus eum pulsāvimus.”</div>
      <div><span style="white-space:pre">	</span>Iūlius: “Quid? Vōs duo ūnum pulsāvistis? Duo cum ūnō pugnāvistis?”</div>
      <div><span style="white-space:pre">	</span>Mārcus sē et Titum <span class="word" data-value="ex-cūsāre: excuse / извинять, оправдывать">excūsāre</span> cōnātur: “At pugnāvimus cum puerō maiōre. Sōlus Sextum <span class="word" data-value="vincere: vīcisse victum @win, defeat, overcome / побеждать, одолевать">vincere</span> nōn possum, nam is multō maior ac <span class="word" data-value="validus -a -um: @1) healthy / здоровый @2) strong, robust / здоровый, крепкий, дюжий">validior</span> est quam ego. Sextus tam validus est quam bōs!”</div>
      <div><span style="white-space:pre">	</span>Iūlius: “Et tū tam sordidus es quam <span class="word" data-value="porcus -ī|m: pig / свинья">porcus</span>! Cūr sordida est vestis tua nova? Humīne iacuistī?”</div>
      <div><span style="white-space:pre">	</span>Mārcus: “Humī iacuī: Sextus mē tenuit. Sed is quoque humī iacuit: nōs eum tenuimus!”</div>
      <div><span style="white-space:pre">	</span>Iūlius: “Iam satis audīvī dē <span class="word" data-value="pugna -ae|f: fight; combat / драка; сражение">pugnā</span> vestrā <span class="word" data-value="in-dignus -a -um: unworthy / недостойный">indignā</span>. Nam certē nōn decet pulsāre puerum minōrem, sed duōs puerōs cum ūnō pugnāre indignissimum est — hoc nūllō modō excūsārī potest! Nōlī mihi plūs <span class="word" data-value="nārrāre: tell, relate, narrate / рассказывать">nārrāre</span> dē hāc rē! Age, ī in cubiculum tuum ac <span class="word" data-value="mūtāre: change / менять">mūtā</span> vestīmenta! Dāvus tibi alia vestīmenta dabit.”</div>
      <div><span style="white-space:pre">	</span>Mārcus Dāvum sequitur in cubiculum, ubi cruōrem et <span class="word" data-value="sordēs -ium|f pl: dirt, filth, uncleanness / грязь, нечистота">sordēs</span> ē faciē, manibus, genibus lavat ac vestīmenta mūtat. Puer vestem sordidam <span class="word" data-value="pōnere: posuisse positum @take off / снимать">pōnit</span> aliamque vestem mundam et candidam induit.</div>
      <div><span style="white-space:pre">	</span><span class="word" data-value=": meanwhile / меж тем, тем временем">Interim</span> Aemilia ātrium intrat. Māter familiās statim sordēs et vestīgia Mārcī in <span class="word" data-value="solum -ī|n: floor / пол">solō</span> cōnspicit et “Sordidum est hoc solum!” inquit. “<span class="word" data-value="aliquis: someone / кто-то">Aliquis</span> pedibus sordidīs in solō mundō ambulāvit! Quis per ōstium intrāvit? aliquis ē familiā nostrā?”</div>
      <div><span style="white-space:pre">	</span>“Porcus intrāvit!” <span class="word" data-value="aiō| defect: say, assert / говорить, утверждать @aiō, — @ais, — @ait, aiunt">ait</span> Iūlius.</div>
      <div><span style="white-space:pre">	</span>Aemilia: “Quod ais?”</div>
      <div><span style="white-space:pre">	</span>Iūlius: “‘Porcum intrāvisse’ aiō.”</div>
      <div><span style="white-space:pre">	</span>Aemilia: “<span class="word" data-value=":(*ain’* = *aisne*) @what?, indeed?, really? / да ну!, в самом деле?, правда что ли?">Ain’ tū</span>? Porcusne ātrium intrāvit?”</div>
      <div><span style="white-space:pre">	</span>Iūlius: “‘Porcus’ quī intrāvit est tuus Mārcus fīlius!” Iūlius ‘Mārcum intrāvisse’ dīcit, at nōn dīcit ‘eum ā Sextō pulsātum esse et humī iacuisse’.</div>
      <div><span style="white-space:pre">	</span>Aemilia, quae iam intellegit puerum sordidum ā patre ‘porcum’ appellātum esse, “Ubi est Mārcus?” inquit. “Cūr nōndum mē salūtāvit?”</div>
      <div><span style="white-space:pre">	</span>Iūlius: “Mārcus lavātur et vestem mūtat.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Mārcus, <span class="word" data-value=": after / после того как">postquam</span> vestem mūtāvit, mundus redit et mātrem salūtat.</div>
      <div><span style="white-space:pre">	</span>“Salvē, mī fīlī!” inquit māter. “Bonus es puer, quod statim vestem mūtāvistī. In <span class="word" data-value=":lūdō-ne">lūdōne</span> quoque bonus puer <span class="word" data-value="fuisse|prf: < *esse* @sum, fu*ī* @es, fu*istī* @est, fu*it* @sumus, fu*imus*, @estis, fu*istis* @sunt, fu*ērunt*">fuistī</span>?”</div>
      <div><span style="white-space:pre">	</span>Mārcus: “Profectō bonus puer fuī, māter. Laudātus sum ā magistrō.” Mārcus dīcit ‘sē bonum puerum fuisse et laudātum esse’, quamquam puer improbus fuit et ā magistrō verberātus est. Quod dīcit nōn vērum, sed <span class="word" data-value="falsus -a -um: false / неверный, ложный">falsum</span> est: Mārcus <span class="word" data-value="mentīrī: lie, tell lies / лгать">mentītur</span>.</div>
      <div><span style="white-space:pre">	</span>Iūlius: “Quid magister vōs docuit hodiē?”</div>
      <div><span style="white-space:pre">	</span>Mārcus: “<span class="word" data-value="|n pl: = multae rēs">Multa</span> nōs docuit: legere et scrībere et computāre et cētera. Prīmum magister nōbīs <span class="word" data-value="aliquid: something / что-то">aliquid</span> recitāvit, nesciō quid, nihil enim audīvī praeter initium!” Mārcus dīcit ‘sē nihil audīvisse praeter initium’, id quod vērum est.</div>
      <div><span style="white-space:pre">	</span>Aemilia: “<span class="word" data-value=": = dē quā causā = cūr">Quā dē causā</span> nōn <span class="word" data-value="|n pl: = omnēs rēs">omnia</span> audīvistī?”</div>
      <div><span style="white-space:pre">	</span>Iūlius: “Hahae! Magistrō recitante, Mārcus dormīvit!” Iūlius ‘Mārcum dormīvisse’ dīcit, nec vērō māter id <span class="word" data-value="crēdere: (-didisse -ditum) @1) believe / верить @2) (en)trust / (до, по)верять">crēdit</span>.</div>
      <div><span style="white-space:pre">	</span>Aemilia: “Audīsne, Mārce? Pater dīcit ‘tē in lūdō dormīvisse’! Nōnne falsum est quod dīcit pater? Num tū vērē in lūdō dormīvistī?”</div>
      <div><span style="white-space:pre">	</span>Mārcus: “Ita est ut dīcit pater. Nec vērō ego sōlus dormīvī: omnēs dormīvimus!”</div>
      <div><span style="white-space:pre">	</span>Aemilia: “<span class="word" data-value=": = ain’ tū?">Ain’ vērō</span>? In lūdō dormīvistis? Malī discipulī fuistis! Nōnne pūnītī estis ā magistrō?”</div>
      <div><span style="white-space:pre">	</span>Mārcus: “Certē malī discipulī fuimus ac pūnītī sumus: omnēs verberātī sumus ā magistrō. Adhūc mihi dolet tergum. Sed paulō post magister litterās meās laudāvit. <span class="word" data-value="tabella -ae|f: writing-tablet / дощечка, табличка">Tabellam</span> <span class="word" data-value="|dat: < *vōs*">vōbīs</span> ostendam. Ecce tabella mea.”</div>
      <div><span style="white-space:pre">	</span>Mārcus parentibus nōn suam, sed aliēnam tabellam ostendit. Cuius est ea tabella? Sextī est: Mārcus enim tabellās eōrum mūtāvit inter pugnam! Nōn Mārcus, sed Sextus <span class="word" data-value=": scrī*ps*- < scrī*bs*-">scrīpsit</span> litterās quae in eā tabellā leguntur. Aemilia vērō, quae tabellam Mārcī esse crēdit, ā fīliō suō improbō <span class="word" data-value="fallere: (fefellisse falsum) @deceive / обманывать">fallitur</span>. Nōn difficile est mātrem Mārcī fallere!</div>
      <div><span style="white-space:pre">	</span>Aemilia: “Tūne ipse hās litterās pulcherrimās scrīpsistī?”</div>
      <div><span style="white-space:pre">	</span>Mārcus: “Ipse scrīpsī profectō. Mihi crēde!”</div>
      <div><span style="white-space:pre">	</span>Mārcus mentītur: nam id quod Mārcus ‘sē ipsum scrīpsisse’ dīcit, ā Sextō scrīptum est. Sed Aemilia, quae litterās ā Mārcō scrīptās esse crēdit, “Aspice, Iūlī!” inquit. “Mārcus ipse <span class="word" data-value="|n pl: = hae rēs">haec</span> scrīpsit et ā magistrō laudātus est. Quid <span class="word" data-value=": dī*x*- < dī*cs*-">dīxit</span> magister, Mārce? Nārrā nōbīs omnia!”</div>
      <div><span style="white-space:pre">	</span>Mārcus iterum mentītur: “Dīxit ‘mē pulcherrimē et rēctissimē scrīpsisse’.” (Nōs vērō scīmus magistrum aliud dīxisse!)</div>
      <div><span style="white-space:pre">	</span>Iūlius, quī Mārcum discipulum pigerrimum esse scit, iam dē verbīs eius <span class="word" data-value="dubitāre: doubt (*dē*: smth) / сомневаться (*dē*: в ч-л.)">dubitāre</span> incipit. Aemilia vērō nihil dubitat, sed omnia crēdit!</div>
      <div><span style="white-space:pre">	</span>Aemilia: “Cēterī discipulī nōnne rēctē scrīpsērunt?”</div>
      <div><span style="white-space:pre">	</span>Mārcus: “Minimē! Titus et Sextus prāvē scrīpsērunt et malī discipulī fuērunt, nec ā magistrō laudātī sunt. Ego sōlus laudātus sum!”</div>
      <div><span style="white-space:pre">	</span>Iūlius: “Vōsne omnēs eadem vocābula scrīpsistis?”</div>
      <div><span style="white-space:pre">	</span>Mārcus: “Omnēs eadem scrīpsimus, sed ego sōlus rēctē scrīpsī — ut iam vōbīs dīxī.”</div>
      <div><span style="white-space:pre">	</span>Iam Iūlius, quī Sextum discipulum industrium ac prūdentem esse scit, Mārcō nōn crēdit. Mārcus patrem suum fallere nōn potest. Ergō Iūlius, quī interim tabellam in manūs sūmpsit, “Mentīris, Mārce!” inquit. “Hoc tuā manū scrīptum nōn est. Falsa sunt omnia quae nōbīs nārrāvistī!”</div>
      <div><span style="white-space:pre">	</span>Aemilia vērō “Quā dē causā,” inquit, “eum <span class="word" data-value="|n pl: = rēs falsae">falsa</span> dīxisse putās? Cūr nōn crēdis fīliō tuō?”</div>
      <div><span style="white-space:pre">	</span>Sed antequam Iūlius ad haec respondēre potest, aliquis iānuam pulsat. Quis pulsat? Vidē capitulum quod sequitur!</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Verbī tempora</i></div>
      <div><br></div>
      <div><span style="white-space:pre">	</span><i>Praeteritum perfectum et imperfectum</i>.</div>
      <div><span style="white-space:pre">	</span>Nox obscūra erat: nūlla lūna caelum illūstrā<i>ba<b>t</b></i>; caelum neque lūnā neque stēllīs illūstrā<i>bā<b>tur</b></i>.</div>
      <div><span style="white-space:pre">	</span>Tum fulgur caelum illūstrā<i>v</i><b>it</b>; caelum obscūrum fulgure clārissimō illūstrā<i>t<b>um</b> est</i>.</div>
      <div><span style="white-space:pre">	</span>‘Illūstrā<i>ba<b>t</b></i>, illūstrā<i>bā<b>tur</b></i>’ est praeteritum <span class="word" data-value="im-perfectum -ī|n: imperfect past tense (incomplete, unfinished) / имперфéкт, прошедшее незавершённое время">imperfectum</span>. ‘Illūstr<i>āv<b>it</b></i>, illūstrā<i>t</i><b>um</b><i> est</i>’ praeteritum <span class="word" data-value="perfectum -ī|n: perfect past tense (complete, finished) / перфéкт, прошедшее завершённое время">perfectum</span> est.</div>
      <div><br></div>
      <div style="text-align: center;"><span style="white-space:pre">	</span><i>Perfectum</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Mārcus dīcit ‘sē Sextum pulsāv<b><i>isse</i></b>’: “Ego Sextum pulsāv<i><b>ī</b></i>.” Iūlius: “Tūne sōlus eum pulsāv<i><b>istī</b></i>?” Mārcus: “Ego et Titus eum pulsāv<i><b>imus</b></i>.” Iūlius: “Vōsne ūnum pulsāv<i><b>istis</b></i>?” Prīmum Mārcum pulsāv<i><b>it</b></i> Sextus, tum Mārcus et Titus eum pulsāv<b><i>ērunt</i></b>.</div>
      <div><span style="white-space:pre">	</span><i>Īnfīnītīvus perfectī</i>: pulsāv|<b><i>isse</i></b>.</div>
      <pre>			<i>Sing.		Plūr.</i>
      <i>Pers. 1</i>		pulsāv|<b><i>ī</i></b>	pulsāv|<b><i>imus</i></b>
      <i>Pers. 2</i>		pulsāv|<b><i>istī</i></b>	pulsāv|<b><i>istis</i></b>
      <i>Pers. 3</i>		pulsāv|<b><i>it</i></b>	pulsāv|<b><i>ērunt</i></b></pre>
      <div><span style="white-space:pre">	</span><i>Exempla</i>: [1] recit<i>ā</i>|re: recit<i>āv</i>|isse; [2] pār<i>ē</i>|re: pār<i>u</i>|isse; [3] scrī<i>b</i>|ere: scrī<i>ps</i>|isse; [4] aud<i>ī</i>|re: aud<i>īv</i>|isse.</div>
      <div><span style="white-space:pre">	</span>Mārcus malus discipulus <i>fu<b>it</b></i>: male recit<i>āv</i><b>it</b>, foedē scrī<i>ps<b>it</b></i>, in lūdō dormī<i>v<b>it</b></i> nec magistrō pār<i>u<b>it</b></i>. Sed Mārcus dīcit ‘sē bonum discipulum <i>fu<b>isse</b></i>, bene recit<i>āv<b>isse</b></i>, pulchrē scrī<i>ps<b>isse</b></i>, magistrō pār<i>u</i><b>isse</b><i> </i>nec in lūdō dorm<i>īv<b>isse</b></i>’: “Ego bonus discipulus <i>fu<b>ī</b></i>, bene recit<i>āv<b>ī</b></i>, pulchrē scrī<i>ps<b>ī</b></i>, magistrō pār<i>u<b>ī</b></i> nec in lūdō dorm<i>īv<b>ī</b></i>!” Iūlius: “Mentīris, Mārce! Tū malus discipulus <i>fu<b>istī</b></i>, male recit<i>āv<b>istī</b></i>, foedē scrī<i>ps<b>istī</b></i>, in lūdō dorm<i>īv<b>istī</b> </i>nec magistrō pār<i>u<b>istī</b></i>!”</div>
      <div><span style="white-space:pre">	</span>Mārcus et Titus malī discipulī <i>fu<b>ērunt</b></i>, male recit<i>āv<b>ērunt</b></i>, foedē scrī<i>ps<b>ērunt</b></i>, in lūdō dorm<i>īv<b>ērunt</b></i> nec magistrō pār<i>u<b>ērunt</b></i>. Mārcus et Titus: “Nōs bonī discipulī <i>fu<b>imus</b></i>, bene recit<i>āv<b>imus</b></i>, pulchrē scrī<i>ps<b>imus</b></i>, magistrō pār<i>u<b>imus</b> </i>nec in lūdō dorm<i>īv<b>imus</b></i>!” Iūlius: “Mentīminī, puerī! Vōs malī discipulī <i>fu<b>istis</b></i>, male recit<i>āv<b>istis</b></i>, foedē scrī<i>ps<b>istis</b></i>, in lūdō dorm<i>īv<b>istis</b></i> nec magistrō pār<i>u<b>istis</b></i>!”</div>
      <div><br></div>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Pater fīlium/fīliam laudāvit = fīlius laud<i>āt<b>us</b> est</i> / fīlia laud<i>āt<b>a</b> est</i> ā patre. Fīlius laud<i>āt<b>us</b></i> / fīlia laud<i>āt<b>a</b></i> gaudet.</div>
      <div><span style="white-space:pre">	</span>Pater fīliōs / fīliās laudāvit = fīliī laud<i>āt<b>ī</b> sunt</i> / fīliae laud<i>āt<b>ae</b> sunt</i> ā patre. Fīliī laud<i>āt<b>ī</b></i> / fīliae laud<i>āt<b>ae</b></i> gaudent.</div>
      <div><span style="white-space:pre">	</span>‘Laud<i>āt</i>|<i><b>us</b></i> -<i><b>a</b></i> -<i><b>um</b></i>’ est participium perfectī. Participium perfectī est adiectīvum dēclīnātiōnis I/II. Alia participia perfectī: puls<i>āt</i>|<i><b>us</b></i>, appell<i>āt</i>|<i><b>us</b></i>, verber<i>āt</i>|<i><b>us</b></i>, scrī<i>pt</i>|<i><b>us</b></i>, aud<i>īt</i>|<i><b>us</b></i>, pūn<i>īt</i>|<i><b>us</b></i>. Cum participium perfectī cum tempore praesentī verbī ‘esse’ coniungitur, fit perfectum passīvī.</div>
      <div><span style="white-space:pre">	</span>Discipulus dīcit ‘sē laud<i>āt<b>um</b> esse</i>’: “Ā magistrō laud<i>āt<b>us</b> sum</i>.” Pater: “Tūne laud<i>āt<b>us</b> es</i>?”</div>
      <div><span style="white-space:pre">	</span>Discipulī dīcunt ‘sē laud<i>āt<b>ōs</b> esse</i>’: “Ā magistrō laud<i>āt<b>ī</b> sumus</i>.’ Pater: “Vōsne laud<i>āt<b>ī</b> estis</i>?”</div>
      <div><span style="white-space:pre">	</span><i>Īnfīnītīvus</i>: laud<i>āt<b>um</b> esse</i>.</div>
      <pre>			<i>Sing.			Plūr.</i>
      <i>Pers. 1</i>		laud<i>āt<b>us</b> sum</i>		laud<i>āt<b>ī</b> sumus</i>
      <i>Pers. 2</i>		laud<i>āt<b>us</b> es</i>		laud<i>āt<b>ī</b> estis</i>
      <i>Pers. 3</i>		laud<i>āt<b>us</b> est</i>		laud<i>āt<b>ī</b> sunt</i></pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="TXKJPW" data-src="/ru/932627336/xxi-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="21-c4m9i7" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-21zb3l76" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-21cbk03z" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-21d9zc07" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-21etxo73" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
