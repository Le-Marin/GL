<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXV</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXV<div id="audio" class="audio"></div></h1>
    <div class="text">
      <div class="pic image" style="--img: url(img/theseus-et-minotaurus-1.jpg);"></div>
      <div><br></div>
      <div style="text-align: center;"><b>THESEVS ET MINOTAVRVS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Syra, postquam facta Mārcī nārrāvit, abīre vult, sed Quīntus “Nōlī,” inquit, “mē relinquere! Tē hīc manēre volō. Nārrā mihi aliquam <span class="word" data-value="fābula -ae|f: @1) story; tale, fable / рассказ; сказание, сказка @2) play / пьеса">fābulam</span>!”</div>
      <div><span style="white-space:pre">	</span>Syra: “Quam fābulam mē tibi nārrāre vīs? Fābulam dē lupō et <span class="word" data-value="agnus -ī|m: lamb / агнец, ягнёнок">agnō</span> quī <span class="word" data-value=": by chance / случайно">forte</span> ad eundem rīvum vēnērunt? an fābulam dē puerō quī cupīvit <span class="word" data-value="regere: rēxisse rēctum @rule; steer; guide / править; (на, у)правлять">regere</span> equōs quī <span class="word" data-value="currus -ūs|m: chariot / повозка, колесница">currum</span> Sōlis per caelum <span class="word" data-value="trahere: trāxisse tractum @drag; pull / тащить">trahunt</span>?”</div>
      <div><span style="white-space:pre">	</span>Tacente Quīntō, Syra pergit: “An cupis audīre fābulam dē <span class="word" data-value="Achillēs -is">Achille</span>, duce Graecōrum, quī <span class="word" data-value="Hector -oris">Hectorem</span>, ducem Trōiānum, <span class="word" data-value="inter-ficere: (-iō) -fēcisse -fectum @kill / убивать">interfēcit</span> atque corpus eius mortuum post currum suum trāxit circum <span class="word" data-value="moenia -ium| n pl: (city) walls / (городские) стены">moenia</span> urbis Trōiae? an fābulam dē Rōmulō, quī prīma moenia Rōmāna <span class="word" data-value="aedificāre: build / строить">aedificāvit</span>...”</div>
      <div><span style="white-space:pre">	</span>Quīntus: “...et Remum frātrem interfēcit quia moenia <span class="word" data-value="humilis -e: low / низкий">humilia</span> dērīdēbat! Omnēs istās fābulās antīquās saepe audīvī. Iam vērō nec dē hominibus nec dē bēstiīs audīre cupiō. Nārrā mihi fābulam dē aliquō ferōcī <span class="word" data-value="mōnstrum -ī|n: monster / монстр, чудовище">mōnstrō</span>, cui caput bēstiae et corpus hominis est et quod hominēs vīvōs <span class="word" data-value="vorāre: devour / пожирать, поглощать">vorat</span>! Tālem fābulam audīre cupiō.”</div>
      <div><span style="white-space:pre">	</span>Syra: “At tāle mōnstrum tē terrēbit, Quīnte.”</div>
      <div><span style="white-space:pre">	</span>Quīntus: “Nōlī putāre mē puerum <span class="word" data-value="timidus -a -um: timid, fearful / робкий, боязливый">timidum</span> esse! Timor mōnstrōrum puerum Rōmānum nōn decet!”</div>
      <div><span style="white-space:pre">	</span>“Nārrābō tibi fābulam dē <span class="word" data-value="Thēse͜us -eī">Thēseō</span> et Mīnōtaurō,” inquit Syra, et sīc nārrāre incipit:</div>
      <div><span style="white-space:pre">	</span>“In īnsulā Crētā <span class="word" data-value=": once, long ago, in times past / однажды, некогда, встарь">ōlim</span> vīvēbat mōnstrum <span class="word" data-value="terribilis -e: terrible / ужасный">terribile</span>, nōmine Mīnōtaurus, cui caput <span class="word" data-value="taurus -ī|m: bull / бык">taurī</span>, corpus virī erat. Mīnōtaurus in magnō <span class="word" data-value="labyrinthus -ī|m: labyrinth / лабиринт">labyrinthō</span> habitābat.”</div>
      <div><br></div>
      <div><img class="pic img" src="img/theseus-et-minotaurus-2.jpg" alt="theseus-et-minotaurus-2"></div>
      <div><br></div>
      <div><span style="white-space:pre">	</span>Quīntus: “Quid est labyrinthus?”</div>
      <div><span style="white-space:pre">	</span>Syra: “Est magnum aedificium quod frequentibus mūrīs in plūrimās partēs dīviditur. Nēmō quī tāle aedificium semel intrāvit rūrsus illinc exīre potest, etsī iānua <span class="word" data-value="patēre: @1) be, lie or stand open / быть (от, рас)крытым  @2) stretch out, extend / открываться, простираться">patet</span>. Labyrinthus ille in quō Mīnōtaurus inclūsus tenēbātur, ā Daedalō, virō <span class="word" data-value="Athēniēnsis -e: Athenian / афинский">Athēniēnsī</span>, aedificātus erat. Quī iam antequam ex urbe Athēnīs in Crētam vēnit, <span class="word" data-value="com-plūrēs -a: not a few, very many / многие, в немалом количестве">complūrēs</span> rēs <span class="word" data-value="mīrābilis -e: wonderful, marvellous / удивительный">mīrābilēs</span> fēcerat.</div>
      <div><span style="white-space:pre">	</span>“Mīnōtaurus nihil praeter hominēs vīvōs edēbat. Itaque complūrēs adulēscentēs virginēsque <span class="word" data-value=": every year, annually / ежегодно">quotannīs</span> <span class="word" data-value="Athēnae -ārum|f pl: Athens / Афины @Athēnīs = ab/ex urbe Athēnīs">Athēnīs</span> in Crētam mittēbantur, quī omnēs in labyrinthō ā mōnstrō illō <span class="word" data-value="saevus -a -um: savage, fierce / лютый, свирепый">saevō</span> vorābantur. Nāvis quā Athēniēnsēs <span class="word" data-value=": there, thither / туда">illūc</span> vehēbantur vēla ātra gerēbat, nam eō colōre significātur <span class="word" data-value="mors mortis|f: death / смерть">mors</span>.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Quīntus: “Quam ob rem tot Athēniēnsēs ad mortem certam mittēbantur?”</div>
      <div><span style="white-space:pre">	</span>Syra: “<span class="word" data-value="rēx rēgis|m: king / царь">Rēx</span> <span class="word" data-value="Mīnōs -ōis">Mīnōs</span>, quī tunc Crētam regēbat, <span class="word" data-value=":= ante paucōs annōs">paucīs annīs ante</span> urbem Athēnās bellō expugnāverat. Post <span class="word" data-value="expugnātiō -ōnis|f: conquest / захват, завоевание">expugnātiōnem</span> urbis Mīnōs, <span class="word" data-value="cupidus -a -um|(+ gen): desirous (of), eager (for) / жаждущий (чего-л.)">cupidus</span> aurī atque sanguinis, nōn modo magnam pecūniam, sed etiam hominēs vīvōs ab Athēniēnsibus postulāverat. Rēx enim Athēniēnsibus male <span class="word" data-value="|imprf: < *vult* @*male velle*: wish ill / желать зла">volēbat</span>, quod fīlius eius paulō ante ab iīs <span class="word" data-value="necāre: kill, murder / убивать, умерщвлять">necātus</span> erat.</div>
      <div><span style="white-space:pre">	</span>“Eō tempore Thēseus, vir <span class="word" data-value=": patri*ae* _(gen)_ amāns = @quī patri*am* amat">patriae</span> amāns atque <span class="word" data-value="glōria -ae|f: glory / слава">glōriae</span> cupidus, <span class="word" data-value=": = _in_ urbe Athēnīs">Athēnīs</span> vīvēbat. Quī nūper <span class="word" data-value=": = _in_ urbem Athēnās">Athēnās</span> vēnerat neque <span class="word" data-value=": there, in that place / там">ibi</span> fuerat cum urbs ā rēge Mīnōe expugnāta est. Thēseus, quī patrem Mīnōtaurī, taurum album, iam necāverat, novam glōriam quaerēns Mīnōtaurum ipsum quoque interficere <span class="word" data-value="cōn-stituere: -stituisse -stitūtum @decide / решать(ся)">cōnstituit</span>. Itaque ūnā cum cēterīs Athēniēnsibus nāvem vēlīs ātrīs <span class="word" data-value=": equipped / снаряжённый @vēlīs ōrnātus = vēla gerēns">ōrnātam</span> <span class="word" data-value=":cōn-scendere -scendisse -scēnsum">cōnscendit</span> et in Crētam <span class="word" data-value=":proficīscī, profectum esse">profectus est</span>. Ibi continuō rēgem Mīnōem adiit, quī eum ā mīlitibus in labyrinthum <span class="word" data-value=":eum ā mīlitibus dūc*ī* iussit = @mīlitēs eum dūc*ere* iussut">dūcī</span> <span class="word" data-value=":iubēre, iussisse, iussum">iussit</span>.</div>
      <div><span style="white-space:pre">	</span>“Mīnōs autem fīliam virginem habēbat, cui nōmen erat Ariadna. Quae cum prīmum Thēseum <span class="word" data-value=":cōn-spicere -spexisse -spectum">cōnspexit</span>, eum amāre <span class="word" data-value="coepisse: coeptum @begin (in past tenses) / начать(ся) (в прошед. вр.)">coepit</span> cōnstituitque eum servāre.</div>
      <div><span style="white-space:pre">	</span>“Ariadna igitur, antequam Thēseus labyrinthum intrāvit, ad eum accessit et sīc loquī coepit: ‘Contrā Mīnōtaurum ego tibi <span class="word" data-value="auxilium -ī|n: help, aid, assistance / помощь, поддержка">auxilium</span> ferre nōn possum...’ ‘Deī,’ inquit Thēseus, ‘mihi auxilium ferent contrā illum. Hodiē certē Mīnōtaurum <span class="word" data-value="oc-cidere: -cīdisse -cīsum @kill, slay / убивать, сражать">occīdam</span> atque <span class="word" data-value="cīvis -is|mf: citizen / гражданин, согражданин">cīvēs</span> meōs ā mōnstrō illō terribilī servābō. Bonum gladium gerō. Ad pugnam <span class="word" data-value="parātus -a -um: ready, prepared / готовый">parātus</span> sum.’ Tum Ariadna ‘Hoc nōn dubitō,’ inquit, ‘sed quōmodo <span class="word" data-value="exitus -ūs|m: @1) exit, way out / выход @2) end / конец, исход, завершение">exitum</span> labyrinthī posteā reperiēs? Nēmō adhūc per sē viam ē labyrinthō ferentem <span class="word" data-value=":re-perīre -pperisse -pertum">repperit</span>. Ego vērō tibi auxilium feram: ecce <span class="word" data-value="fīlum -ī|n: thread / нить">fīlum</span> ā Daedalō factum quod tibi viam mōnstrābit. Auxiliō huius fīlī <span class="word" data-value=": here, hither / сюда">hūc</span> ad mē redībis.’ <span class="word" data-value=": = postquam haec locūta est">Haec locūta</span>, Ariadna Thēseō fīlum longum dedit; atque ille ‘<span class="word" data-value="|imp: < *opperīrī*">Opperīre</span> mē,’ inquit, ‘hīc ad iānuam! Nōlī timēre! Ego mortem nōn timeō. Sine timōre mortis contrā hostem eō. <span class="word" data-value=": soon, shortly / вскоре">Brevī</span> hūc redībō, neque sine tē, Ariadna, in patriam revertar. Illūc tē mēcum dūcam neque umquam tē relinquam. Hoc tibi <span class="word" data-value="pollicērī: pollicitum @promise / обещать, сулить">polliceor</span>.’</div>
      <div><span style="white-space:pre">	</span>“Tum Thēseus, fīlum Ariadnae post sē trahēns, labyrinthum intrāvit ac sine <span class="word" data-value="mora -ae|f: delay / задержка, промедление">morā</span> Mīnōtaurum in mediō labyrinthō exspectantem <span class="word" data-value=":petere, petīvisse, petītum">petīvit</span>, quem post brevem pugnam gladiō occīdit. <span class="word" data-value=": = postquam Mīnōtaurus occīsus est">Mīnōtaurō occīsō</span>, Thēseus fīlum Ariadnae <span class="word" data-value=":fīlum secūtus = postquam fīlum secūtus est, fīlum sequēns">secūtus</span> exitum labyrinthī facile repperit. Ita Thēseus ob amōrem patriae cīvēs suōs ā mōnstrō saevissimō servāvit.</div>
      <div><span style="white-space:pre">	</span>“Haec sunt quae nārrantur dē <span class="word" data-value="nex necis|f: violent death, murder / насильственная смерть, убийство">nece</span> Mīnōtaurī.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Hīc Quīntus “Perge,” inquit, “nārrāre dē Thēseō et Ariadnā! Nōnne illa Thēseum secūta est?”</div>
      <div><span style="white-space:pre">	</span>Syra: “Thēseus ē labyrinthō exiēns ‘Mīnōtaurus necātus est,’ inquit. ‘<span class="word" data-value="|imp pl: < *laetārī*">Laetāminī</span>, cīvēs meī! <span class="word" data-value="|imp pl: < *intuērī*">Intuēminī</span> gladium meum cruentum! <span class="word" data-value="|imp pl: < *sequī*">Sequiminī</span> mē ad portum! Ibi nāvis mea parāta est ad nāvigandum.’ Tum Ariadnam cōnspiciēns ‘<span class="word" data-value=": = etiam tū">Et tū</span>,’ inquit, ‘sequere mē! Proficīscere mēcum Athēnās!’ Ariadna, quae nihil magis cupiēbat, ‘Parāta sum ad fugiendum,’ inquit, atque sine morā nāvem Thēseī cōnscendit. Thēseus nāvem solvit et cum fīliā rēgis nāvigāvit <span class="word" data-value=": = _ad_ īnsulam Naxum">Naxum</span>; ibi vērō nocte silentī Ariadnam dormientem <span class="word" data-value=":relinquere, relīquisse, relictum">relīquit</span> atque ipse <span class="word" data-value=": = _ab_ īnsulō Naxō">Naxō</span> profectus est. Māne Ariadna ē somnō excitāta amīcum in <span class="word" data-value="lītus -oris|n: beach, shore / (морской) берег, побережье, взморье">lītore</span> <span class="word" data-value=":quaerere, quaesīvisse, quaesītum">quaesīvit</span> neque eum repperit. Puella misera ab humilī lītore in altum <span class="word" data-value="saxum -ī|n: rock / скала">saxum</span> <span class="word" data-value=":a-scendere -scendisse -scēnsum">ascendit</span>, unde <span class="word" data-value="prō-spicere: (-iō) -spexisse -spectum @look out, look ahead / смотреть вперёд, всматриваться вдаль">prōspiciēns</span> nāvem Thēseī procul in marī vīdit. Tum, etsī vōx eius ā nūllō audīrī poterat, Ariadna amīcum suum fugientem vocāvit: ‘<span class="word" data-value="Thēse͜u|voc">Thēseu</span>! Thēseu! <span class="word" data-value="|imp: < *revertī*">Revertere</span> ad mē!’ neque ūllum respōnsum eī <span class="word" data-value=":red-dere -didisse -ditum">redditum</span> est praeter vōcem ipsīus quam dūra saxa reddidērunt.</div>
      <div><br></div>
      <div><img class="pic img" src="img/theseus-et-minotaurus-3.jpg" alt="theseus-et-minotaurus-3"></div>
      <div><br></div>
      <div><span style="white-space:pre">	</span>Brevī nāvis ē <span class="word" data-value="cōnspectus -ūs|m: sight, view / вид, взор">cōnspectū</span> eius abiit neque iam ūllam vēlum in marī cernēbātur. Ariadna igitur in lītus <span class="word" data-value="dē-scendere: -scendisse -scēnsum @descend / спускаться">dēscendit</span> atque hūc et illūc currēns multīs cum lacrimīs capillum et vestem scindēbat, ut hominēs quī <span class="word" data-value="maerēre: grieve / горевать">maerent</span> agere solent — ita maerēbat virgō miserrima, quae ā virō quem <span class="word" data-value=": = magis quam omnēs aliōs">ante omnēs</span> amābat sōla relicta erat inter ferās īnsulae sīcut agnus timidus inter saevōs lupōs.”</div>
      <div><span style="white-space:pre">	</span>Quīntus: “Cūr Thēseus amīcam suam ita <span class="word" data-value="dē-serere: -seruisse -sertum @leave, desert / оставлять, покидать, бросать">dēseruit</span>?”</div>
      <div><span style="white-space:pre">	</span>Syra: “Tālēs sunt virī, mī puer. Montēs aurī fēminīs pollicentur, tum prōmissa <span class="word" data-value="oblīvīscī: oblītum |(+ gen/acc) @forget / забывать @oblīvīscī homin*is* @oblīvīscī r*eī*/r*em*">oblīvīscuntur</span> ac fēminās sine nummō dēserunt! Quis tam facile prōmissum oblīvīscitur quam vir quī fēminam amāvit? Ego quoque ōlim dēserta sum ab amīcō pecūniōsō quī mihi magnās rēs pollicitus erat. Nōlī vērō putāre mē ob <span class="word" data-value="cupiditās -ātis|f: desire / жажда, желание">cupiditātem</span> pecūniae amāvisse eum: ego eum amābam quia eum probum virum esse crēdēbam. Etiam nunc maereō ob amōrem illīus virī.”</div>
      <div><span style="white-space:pre">	</span>Quīntus: “<span class="word" data-value="|imp:< *oblīvīscī*">Oblīvīscere</span> illīus virī improbī quī tē tam turpiter dēseruit!”</div>
      <div><span style="white-space:pre">	</span>Syra: “Nōn facile est amōris antīquī oblīvīscī. Sed hoc tū nōndum intellegis, mī Quīnte. Redeō ad <span class="word" data-value="nārrātiō -ōnis|f: narrative, narration / повествование, рассказ">nārrātiōnem</span> fābulae, quam prope oblīta sum, dum dē aliīs rēbus loquor.</div>
      <div><span style="white-space:pre">	</span>“Ariadnā <span class="word" data-value="|loc: = _in_ īnsulā Naxō">Naxī</span> relictā, Thēseus ad patriam suam nāvigābat. Interim pater eius <span class="word" data-value="Aege͜us -eī">Aegeus</span>, rēx Athēniēnsium, ab altō saxō in mare prōspiciēbat. Brevī nāvis fīliī in cōnspectum vēnit, sed nāvis rediēns eadem vēla ātra gerēbat quae abiēns <span class="word" data-value=":gerere, gessisse, gestum">gesserat</span>: Thēseus enim post necem Mīnōtaurī vēla mūtāre oblītus erat! Itaque Aegeus, <span class="word" data-value=": = quī arbitrātus est">arbitrātus</span> mortem fīliī eō colōre significārī, sine morā dē saxō sē <span class="word" data-value=":iacere, iēcisse, iactum">iēcit</span> in mare, quod ā nōmine eius etiam nunc ‘mare Aegaeum’ vocātur.</div>
      <div><span style="white-space:pre">	</span>“Post mortem rēgis Aegeī fīlius eius Thēseus rēx Athēniēnsium factus est. Quī multōs annōs Athēnās magnā cum glōriā rēxit.”</div>
      <div><span style="white-space:pre">	</span>Hīs verbīs Syra fīnem nārrātiōnis facit.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Verba dēpōnentia. Imperātīvus</i></div>
      <pre>      Laetā|<b><i>rī</i></b>	laetā|<b><i>re</i></b>! = gaudē!	laetā|<b><i>minī</i></b>! = gaudēte!
      Intuē|<b><i>rī</i></b>	intuē|<b><i>re</i></b>! = spectā!	intuē|<b><i>minī</i></b>! = spectāte!
      Revert|<b><i>ī</i></b>	revert|e<b>re</b>! = redī!	revert|i<b><i>minī</i></b>! = redīte!
      Partī|<b><i>rī</i></b>	partī|<b><i>re</i></b>! = dīvide!	partī|<b><i>minī</i></b>! = dīvidite!</pre>
      <div><span style="white-space:pre">	</span>‘Laetā<b><i>re</i></b>, laetā<b><i>minī</i></b>’ et cētera sunt imperātīvī verbōrum dēpōnentium. Imperātīvus verbī dēpōnentis: singulāris -<b><i>re</i></b>, plūrālis -<b><i>minī</i></b>.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="LGS1M1" data-src="/ru/932628993/xxv-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="25-nr99nw" data-abbr="g" data-value=":Грамматика" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-25hajl9k" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-25s9kq1b" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-25" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
