<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXX</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXX<div id="audio" class="audio"></div></h1>
    <div class="text">
      <div class="pic image" style="--img: url(img/convivium.jpg);"></div>
      <div><br></div>
      <div style="text-align: center;"><b>CONVIVIVM</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Ex agrīs <span class="word" data-value=": revertor, revertisse (vel: reversum esse)">reversus</span> Iūlius continuō <span class="word" data-value="balneum -ī|n: bath / ванна">balneum</span> petit atque prīmum aquā calidā, tum frīgidā lavātur. Dum ille post balneum vestem novam induit, Cornēlius et Orontēs, amīcī et <span class="word" data-value="hospes -itis|mf: host or guest / хозяин или гость">hospitēs</span> eius, cum uxōribus Fabiā et Paulā adveniunt. (Hospitēs sunt amīcī quōrum alter alterum semper bene <span class="word" data-value="re-cipere: -cēpisse -ceptum @receive, admit / принимать, впускать">recipit</span> domum suam, etiam sī <span class="word" data-value="in-exspectātus -a -um: unexpected / неожиданный, нежданный">inexpectātus</span> venit.)</div>
      <div><span style="white-space:pre">	</span>Hodiē autem hospitēs Iūliī exspectātī veniunt, nam Iūlius eōs vocāvit ad <span class="word" data-value="cēna -ae|f: dinner / обед, главная трапеза">cēnam</span>. (Cēna est cibus quem Rōmānī <span class="word" data-value=": about, around / приблизительно">circiter</span> hōrā nōnā vel decimā sūmunt.)</div>
      <div><span style="white-space:pre">	</span>Aemilia ātrium intrāns hospitēs salūtat et marītum suum <span class="word" data-value="tardus -a -um: slow; late / медлительный; запоздалый">tardum</span> excūsat: “Iūlius tardē ex agrīs revertit hodiē, quod nimis <span class="word" data-value="|(com: *diūtius*) long / долго">diū</span> ambulāvit. Ergō nōndum exiit ē balneō. Sed brevī <span class="word" data-value=": lavāre, lāvisse, lautum (vel: lavātum)">lautus</span> erit.”</div>
      <div><span style="white-space:pre">	</span>Tum Iūlius lautus et novā veste <span class="word" data-value=": induere -uisse -ūtum">indūtus</span> intrat et amīcōs <span class="word" data-value="salvēre iubēre: greet / приветствовать, посылать привет или желать здоровья">salvēre iubet</span>: “Salvēte, amīcī! Gaudeō vōs omnēs iam adesse. Quam ob rem tam rārō tē videō, mī Cornēlī?”</div>
      <div><span style="white-space:pre">	</span>Cornēlius: “Nōnnumquam tē <span class="word" data-value="vīsere: vīsisse @go and see, visit / (по, на)вещать">vīsere</span> voluī, nec prius urbem relinquere potuī prae multīs et magnīs negōtiīs meīs. Nunc <span class="word" data-value=": only, just / лишь, именно">dēmum</span>, postquam herī ad vīllam Tūsculānam rediī, paulum <span class="word" data-value="re-quiēscere: -quiēvisse -quiētum @rest / покоиться, отдыхать">requiēscere</span> possum et amīcōs vīsere. Post tanta negōtia magis quam umquam ōtiō <span class="word" data-value="fruī: frūctum @enjoy / наслаждаться">fruor</span>.”</div>
      <div><span style="white-space:pre">	</span>Iūlius: “Tūne quoque Rōmā venīs, Orontēs?”</div>
      <div><span style="white-space:pre">	</span>Orontēs: “Nūper longum <span class="word" data-value="iter itineris|n: @1) way / дорога, путь @2) journey, trip / путь, поездка, путешествие">iter</span> fēcī in Graeciam. Īdibus Maiīs dēmum ex itinere Rōmam revertī, unde hodiē veniō.”</div>
      <div><span style="white-space:pre">	</span>Iūlius: “Ergō vōs mihi aliquid dē rēbus urbānīs novissimīs <span class="word" data-value="nūntiāre: announce, report / сообщать, извещать">nūntiābitis</span>.”</div>
      <div><span style="white-space:pre">	</span>Cornēlius: “Et tū nōs docēbis dē rēbus rūsticīs, ut agricola studiōsus et <span class="word" data-value="dīligēns -entis: careful, diligent / усердный, старательный">dīligēns</span>.”</div>
      <div><span style="white-space:pre">	</span>Iūlius frontem <span class="word" data-value="con-trahere: -āxisse -actum @contract, draw together / сводить, стягивать">contrahit</span> et “Agricola,” inquit, “ipse nōn sum, sed multīs agricolīs <span class="word" data-value="prae-esse|(+ dat): -fuisse -futūrus @be in charge of / быть впереди, руководить">praesum</span> ac <span class="word" data-value="-enter|adv: < *-ēns -entis*">dīligenter</span> cūrō ut colōnī agrōs meōs bene colant.”</div>
      <div><span style="white-space:pre">	</span>Orontēs, quī vītā rūsticā nōn fruitur, “Prūdenter facis,” inquit, “quod agrōs ipse nōn colis. Sī necesse est in agrīs labōrāre, vīta rūstica nōn <span class="word" data-value="iūcundus -a -um: pleasant, delightful / приятный">iūcunda</span>, sed <span class="word" data-value="molestus -a -um: troublesome / неприятный, обременительный, докучливый">molesta</span> est. Ego numquam īnstrūmentō rūsticō <span class="word" data-value=": ūtī, ūsum esse">ūsus sum</span>.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlius: “Dē rēbus rūsticīs et urbānīs colloquēmur inter cēnam. Prīmum omnium <span class="word" data-value="cēnāre: dine, have dinner / обедать, совершать трапезу">cēnābimus</span>. Sex hōrae iam sunt cum cibum nōn sūmpsī. Venter mihi contrahitur propter <span class="word" data-value="famēs -is|f: hunger; famine / голод">famem</span>.”</div>
      <div><span style="white-space:pre">	</span>Cornēlius: “Sex hōrae nihil est. Homō sex diēs cibō carēre potest nec tamen fame moritur.”</div>
      <div><span style="white-space:pre">	</span>Iūlius: “Dubitō num ego tam diū famem ferre possim. Sex hōrās cibō <span class="word" data-value=": carēre, -uisse, (-itūrus)">caruisse</span> iam molestum est. Magnum malum est famēs.”</div>
      <div><span style="white-space:pre">	</span>Cornēlius: “Id nōn negō, sed multō molestior est <span class="word" data-value="sitis -is|f: (^acc^ *-im*, ^abl^ *-ī*) thirst / жажда">sitis</span>. Sine cibō diū vīvere possumus, sine aquā <span class="word" data-value=": awhile, for a short time / ненадолго, некоторое время">paulisper</span> tantum.”</div>
      <div><span style="white-space:pre">	</span>Orontēs rīdēns “<span class="word" data-value=": = ego quidem">Equidem</span>,” inquit, “sine aquā iūcundē vīvere possum, sine vīnō nōn item! Magnum <span class="word" data-value="bonum -ī|n: good, blessing / добро, благо">bonum</span> est vīnum.”</div>
      <div><span style="white-space:pre">	</span>Cornēlius: “Nēmō negat vīnum aquā iūcundius esse, sed tamen aquam bibere mālō quam sitim patī. Num tū sitim <span class="word" data-value="per-ferre: -tulisse -lātum @carry, endure / (вы, пере)носить, выдерживать">perferre</span> māvīs quam aquam bibere?”</div>
      <div><span style="white-space:pre">	</span>Orontēs: “Melius quidem est aquam bibere quam sitī perīre. Ex malīs minimum <span class="word" data-value="ē-ligere: -lēgisse -lēctum @choose, select / (вы, из)бирать">ēligere</span> oportet. Nec vērō iūcundē vīvō nisi cotīdiē bonō vīnō fruor. Vīnum vīta est.”</div>
      <div><span style="white-space:pre">	</span>Cornēlius: “Nōn vīvimus ut bibāmus, sed bibimus ut vīvāmus.”</div>
      <div><span style="white-space:pre">	</span>Hīc Aemilia “Necesse est,” inquit, “paulisper famem et sitim ferre, dum cibus <span class="word" data-value="coquere: -xisse -ctum @cook / готовить, стряпать">coquitur</span> et <span class="word" data-value="triclīnium -ī|n: dining-room / триклиний, обеденная">triclīnium</span> <span class="word" data-value="ex-ōrnāre: adorn, decorate / украшать, убирать, наряжать">exōrnātur</span>.”</div>
      <div><span style="white-space:pre">	</span>(Servus cuius negōtium est cibum coquere atque cēnam <span class="word" data-value="parāre: prepare, make ready / (под)готовить, приготовлять">parāre</span> in <span class="word" data-value="culīna -ae|f: kitchen / кухня">culīnā</span>, <span class="word" data-value="cocus -ī|m: [vel *coquus*] cook / повар">cocus</span> appellātur. Aliī servī, <span class="word" data-value="minister -trī|m: servant / слуга, прислужник, подручный">ministrī</span> quī vocantur, cibum parātum ē culīnā in triclīnium portant. In triclīniō sunt trēs lectī: lectus summus, medius, <span class="word" data-value="īmus -a -um: lowest / самый нижний">īmus</span>, et mēnsa in mediō. Ante <span class="word" data-value="convīvium -ī|n: dinner party / пир, застолье, званый обед">convīvium</span> triclīnium flōribus exōrnātur et vestis pretiōsa super lectōs <span class="word" data-value="sternere: strāvisse strātum @spread, lay out / стлать, (рас, у)стилать">sternitur</span>. Neque enim sedentēs cēnant Rōmānī, sed in lectīs cubantēs. Quot <span class="word" data-value="convīva -ae|f: guest (at a table) / гость, сотрапезник">convīvae</span> in <span class="word" data-value="singulī -ae -a: one (each) / по одному">singulīs</span> lectīs <span class="word" data-value="ac-cubāre: recline (at table) / возлежать (у стола)">accubant</span>? In singulīs lectīs aut singulī, aut <span class="word" data-value="bīnī -ae -a: two (each) / по два">bīnī</span>, aut <span class="word" data-value="ternī -ae -a: three (each) / по три">ternī</span> convīvae accubāre solent. Cum igitur paucissimī sunt convīvae, nōn pauciōrēs sunt quam trēs; cum plūrimī, nōn plūrēs quam novem — nam <span class="word" data-value=": 3 × 3">ter ternī</span> sunt novem.)</div>
      <div><span style="white-space:pre">	</span>Iūlius: “Hōra decima est. Cēnam iam <span class="word" data-value=": long ago / давно">prīdem</span> parātam esse oportuit! Nimis tardus est iste cocus!”</div>
      <div><span style="white-space:pre">	</span>Aemilia: “Tuumne hoc negōtium est an meum? Uter nostrum in culīnā praeest? Nōndum hōra decima est. Patienter exspectā, dum servī lectōs sternunt. Cēnābimus cum prīmum cocus cēnam parāverit et servī triclīnium ōrnāverint. Brevī cēna parāta et triclīnium ōrnātum erit.”</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Tandem puer ‘cēnam parātam esse’ nūntiat. “Triclīnium intrēmus!” inquit Iūlius, atque convīvae laetī triclīnium flōribus exōrnātum et veste pulcherrimā strātum intrant. Rosae et līlia et alia multa flōrum <span class="word" data-value="genus -eris|n: kind, sort / род, вид">genera</span> in mēnsā sparsa sunt inter <span class="word" data-value="vās vāsis|n: (^pl^ *vāsa -ōrum*) vessel, bowl / сосуд, посуда">vāsa</span> et pōcula <span class="word" data-value="argenteus -a -um: of silver, silvery / серебряный">argentea</span>; nec enim quidquam nisi <span class="word" data-value="argentum -ī|n: silver / серебро">argentum</span> mēnsam decet virī nōbilis. (Argentum quidem minōris pretiī est quam aurum, nec vērō quisquam ex vāsīs aureīs cēnat nisi hominēs dīvitissimī atque <span class="word" data-value="glōriōsus -a -um: vainglorious; boastful / тщеславный; хвастливый">glōriōsī</span>, ut rēgēs Orientis.)</div>
      <div><span style="white-space:pre">	</span>Iūlius, dominus convīviī, cum Aemiliā in lectō <span class="word" data-value="medium -ī|n: middle, centre / середина">mediō</span> <span class="word" data-value="ac-cumbere: -cubuisse -cubitum @lie down (at table) / ложиться, опускаться (за стол)">accumbit</span>; in aliīs duōbus lectīs bīnī convīvae accumbunt: Cornēlius et Fabia in lectō summō ad sinistram Iūliī, Orontēs et Paula ad dextram Aemiliae in lectō īmō. Tum dēmum incipit cēna.</div>
      <div><span style="white-space:pre">	</span>Prīmum ōva convīvīs appōnuntur; deinde piscēs cum <span class="word" data-value="holus -eris|n: vegetable / овощ, зелень">holeribus</span>; sequitur caput cēnae: porcus quem Iūlius ipse ē grege ēlēgit; postrēmō mēnsa secunda: <span class="word" data-value="nux nucis|f: nut / орех">nucēs</span>, ūvae, varia genera mālōrum. Cibus optimus est atque convīvīs <span class="word" data-value="placēre|(+ dat): please / нравиться">placet</span>, maximē vērō laudātur <span class="word" data-value="carō carnis|f: meat; flesh / мясо; плоть">carō</span> porcī, quam minister cultrō <span class="word" data-value="acūtus -a -um: sharp / острый">acūtō</span> secat convīvīs spectantibus.</div>
      <div><span style="white-space:pre">	</span>“Haec carō valdē mihi placet,” inquit Fabia cum prīmum carnem <span class="word" data-value="gustāre: taste / пробовать на вкус">gustāvit</span>. “Cocus iste <span class="word" data-value=": definitely, quite / однозначно, совершенно">sānē</span> negōtium suum scit.”</div>
      <div><span style="white-space:pre">	</span>“Ego cocum nōn laudō,” inquit Orontēs et <span class="word" data-value="sāl salis|m: salt / соль">salem</span> <span class="word" data-value=":≈ in carnem">carnī</span> <span class="word" data-value="a-spergere: (*ad* + *spargere*) -spersisse -spersum @sprinkle, scatter (on) / посыпать или сбрызгивать">aspergit</span>, “quī sale nōn ūtitur! Optima quidem est carō, sed sale caret.” Orontēs cibum sale aspergere solet, ut sitim augeat! (Sāl est māteria alba quae in marī et sub terrā invenītur.)</div>
      <div><span style="white-space:pre">	</span>Iam ministrī vīnum et <span class="word" data-value="calida -ae|f: hot water / тёплая вода">calidam</span> in pōcula <span class="word" data-value="fundere: fūdisse fūsum @pour / лить, наливать">fundunt</span>. Rōmānī vīnum cum aquā <span class="word" data-value="miscēre: -uisse mixtum @mix / мешать, смешивать">miscent</span> neque vīnum <span class="word" data-value="merus -a -um: pure, neat, undiluted / чистый, без примеси">merum</span> bibere solent. Sōlus Orontēs, cui nōn placet vīnum mixtum, <span class="word" data-value="merum -ī|n: neat wine / чистое, не разбавленное водой вино">merum</span> <span class="word" data-value="pōtāre: drink / пить, напиваться">pōtat</span>, sed is Graecus est atque <span class="word" data-value="lībertīnus -ī|m: freedman / вольноотпущенник">lībertīnus</span>. (Lībertīnus est quī servus fuit et <span class="word" data-value="līberāre: free, set free / освобождать">līberātus</span> est; in lectō īmō accubant lībertīnī.)</div>
      <div><span style="white-space:pre">	</span>Iūlius pōculum tollēns “Ergō bibāmus!” inquit. “Hoc vīnum factum est ex optimīs ūvīs meārum vīneārum. Nec vīnum meum peius esse mihi vidētur quam vīnum illud Falernum quod vīnum Italiae optimum habētur.” (<span class="word" data-value="Falernum -ī|n: vīnum F.">Falernum</span> est vīnum ex <span class="word" data-value=": = terra, regiō">agrō</span> Falernō, regiōne Campāniae.)</div>
      <div><span style="white-space:pre">	</span>Statim Cornēlius “Sānē optimum,” inquit, “vīnum est tuum, etiam melius quam Falernum”; itemque Fabia “Sānē ita est,” inquit, nam ea omnibus dē rēbus idem <span class="word" data-value="sentīre: sēnsisse sēnsum @deem, have or express one's opinion / думать, иметь или выражать мнение">sentit</span> quod marītus.</div>
      <div><span style="white-space:pre">	</span>At Paula vīnum gustāns “Hoc vīnum,” inquit, “nimis <span class="word" data-value="acerbus -a -um: @1) sour, bitter / терпкий или кислый @2) bitter, poignant / горький, горестный">acerbum</span> est: ōs mihi contrahitur. Ego vīnum <span class="word" data-value="dulcis -e: @1) sweet / сладкий @2) fresh, sweet / пресный, пресноводный">dulce</span> amō; semper <span class="word" data-value="mel mellis|n: honey / мёд">mel</span> <span class="word" data-value=": ≈ in vīnum">vīnō</span> miscēo.” Statim minister mel <span class="word" data-value="ap-portāre: (*ad* + *portāre*) bring / приносить">apportat</span>, quod Paula in pōculum suum fundit. (Mel est quod apēs ex flōribus quaerunt; nihil melle dulcius est.)</div>
      <div><span style="white-space:pre">	</span>Iūlius: “Idem nōn omnibus placet. Sed quidnam tū sentīs, Orontēs? Utrum vīnī genus melius esse tibi vidētur, Falernum an Albānum?”</div>
      <div><span style="white-space:pre">	</span>“Equidem,” inquit Orontēs, “<span class="word" data-value="sententia -ae|f: opinion / мнение">sententiam</span> meam nōn ante dīcam quam utrumque gustāverō.”</div>
      <div><span style="white-space:pre">	</span>Ad hoc Iūlius “Rēctē mē monēs,” inquit “ūnum vīnī genus parum esse in bonā mēnsā. Profectō utrumque gustābis. Age, puer, <span class="word" data-value="prō-ferre: -tulisse -lātum @bring forth / выносить, доставать">prōfer</span> Falernum quod optimum habeō! Tum dēmum hoc vīnum cum illō comparāre poterimus cum utrumque gustāverimus. Ergō pōcula <span class="word" data-value="ex-haurīre: -hausisse -haustum @drain, empty / осушать, опорожнять">exhaurīte</span>, amīcī! Cum prīmum meum vīnum pōtāveritis, Falernum pōtābitis!”</div>
      <div><span style="white-space:pre">	</span>Pōculum Orontis prīmum Falernō <span class="word" data-value="com-plēre: -ēvisse -ētum @fill, complete, replenish / (за, на)полнять">complētur</span>, nam is iam prīdem pōculum suum exhausit. Deinde ministrī Falernum in cētera pōcula fundunt. Omnēs, postquam vīnum gustāvērunt, idem sentiunt: vīnum Falernum multō melius esse vīnō Albānō! Cornēlius et Orontēs <span class="word" data-value=": = alter alterum aspicit">inter sē aspiciunt</span>. Neuter eōrum sententiam suam apertē dīcere audet.</div>
      <div><span style="white-space:pre">	</span>Tum Orontēs sīc incipit: “Nesciō equidem utrum melius sit. Dulcius quidem est Falernum, nec vērō tuum vīnum nimis acerbum esse cēnseō...”</div>
      <div><span style="white-space:pre">	</span>At Cornēlius prūdenter “Utrumque,” inquit, “aequē bonum est. Neutrum melius esse mihi vidētur.”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Verbī tempora. Futūrum perfectum</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Dux mīlitem laudābit sī fortiter pugnāv<i>eri<b>t</b></i>.</div>
      <div><span style="white-space:pre">	</span>‘Laudābit’ tempus futūrum est. ‘Pugnāv<i>eri<b>t</b></i>’ est tempus futūrum perfectum. Futūrum perfectum dēsinit in -<i>eri<b>t</b></i> (pers. III sing.), quod ad īnfīnītīvum perfectī sine -<i><b>isse</b></i> adicitur.</div>
      <div><span style="white-space:pre">	</span><i>Exempla</i>: [1] recitāv|<i>eri<b>t</b></i>; [2] pāru|<i>eri<b>t</b></i>; [3] scrīps|<i>eri<b>t</b></i>; [4] audīv|<i>eri<b>t</b></i>.</div>
      <div><span style="white-space:pre">	</span>Discipulus laudābitur sī magistrō pāru<i>eri<b>t</b></i> et industrius <i>fueri<b>t</b></i>: sī rēctē scrīps<i>eri<b>t</b></i>, bene recitāv<i>eri<b>t</b></i> et attentē audīv<i>eri<b>t</b></i>.</div>
      <div><span style="white-space:pre">	</span>Magister: “Tē laudābō sī mihi pāru<i>eri<b>s</b></i> et industrius <i>fueri<b>s</b></i>.” Discipulus: “Quid mihi faciēs sī piger fuerō nec tibi pāru<i>er<b>ō</b></i>?” Magister: “Sī prāvē scrīps<i>eri<b>s</b></i> et male recitāv<i>eri<b>s</b></i> nec attentē audīv<i>eri<b>s</b></i>, tē verberābō!” Discipulus: “Ergō mē laudābis sī rēctē scrīps<i>er<b>ō</b></i>, bene recitāv<i>er<b>ō</b></i> et attentē audīv<i>er<b>ō</b></i>.”</div>
      <div><span style="white-space:pre">	</span>Discipulī laudābuntur sī magistrō pāru<i>eri<b>nt</b></i> et industriī <i>fueri<b>nt</b></i>: sī rēctē scrīps<i>eri<b>nt</b></i>, bene recitāv<i>eri<b>nt</b></i> et attentē audīv<i>eri<b>nt</b></i>.</div>
      <div><span style="white-space:pre">	</span>Magister: “Vōs laudābō sī mihi pāru<i>eri<b>tis</b></i> et industriī <i>fueri<b>tis</b></i>.” Discipulī: “Quid nōbīs faciēs sī pigrī <i>fueri<b>mus</b></i> nec tibi pāru<i>eri<b>mus</b></i>?” Magister: “Sī prāvē scrīps<i>eri<b>tis</b></i> et male recitāv<i>eri<b>tis</b></i> nec attentē audīv<i>eri<b>tis</b></i>, vōs verberābō!” Discipulī: “Ergō nōs laudābis sī rēctē scrīps<i>eri<b>mus</b></i>, bene recitāv<i>eri<b>mus</b></i> et attentē audīv<i>eri<b>mus</b></i>.”</div>
      <pre>			<i>Sing.		Plūr.</i>
      <i>Pers. 1</i>		-erō		-erimus
      <i>Pers. 2</i>		-eris		-eritis
      <i>Pers. 3</i>		-erit		-erint</pre>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Pater gaudēbit sī fīlius ā magistrō laud<i>āt<b>us</b> erit</i> (= sī magister fīlium laudāverit).</div>
      <div><span style="white-space:pre">	</span>Pater gaudēbit sī fīliī ā magistrō laud<i>āt<b>ī</b> erunt</i> (= sī magister fīliōs laudāverit).</div>
      <div><span style="white-space:pre">	</span>Pater: “Gaudēbō, fīlī mī, sī laud<i>āt<b>us</b> eris</i>.” Fīlius: “Quid mihi dabis sī laudātus erō?”</div>
      <div><span style="white-space:pre">	</span>Pater: “Gaudēbō, fīliī meī, sī laud<i>āt<b>ī</b> eritis</i>.” Fīliī: “Quid nōbīs dabis sī laudātī erimus?”</div>
      <pre>			<i>Sing.			Plūr.</i>
      <i>Pers. 1</i>		laudātus erō		laudātī erimus
      <i>Pers. 2</i>		laudātus eris		laudātī eritis
      <i>Pers. 3</i>		laudātus erit		laudātī erunt</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
<div id="refs">
      <div class="refs">
        <a class="refs__item" id="quiz" href="#" data-pass="" data-src="/ru/" data-abbr="q" data-value=":Словарь"></a>
        <a class="refs__item" href="#" data-pdf-id="30" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-30isqu09" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-30bpsm95" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-30lgwm75" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-30" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
