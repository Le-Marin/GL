<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXIII</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXIII<div id="audio" class="audio"></div></h1>
    <div class="text">
      <div class="pic image" style="--img: url(img/epistula-magistri.jpg);"></div>
      <div><br></div>
      <div style="text-align: center;"><b>EPISTVLA MAGISTRI</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Iūlius, quī canem lātrāre audīvit, iānitōrem ātrium intrantem interrogat: “Quis <span class="word" data-value=":ad-venīre, ad-vēnisse, ad-ventum">advēnit</span>?”</div>
      <div><span style="white-space:pre">	</span>Iānitor: “Tabellārius advēnit Tūsculō. Ecce epistula quam <span class="word" data-value=":from there / оттуда">illinc</span> ad tē tulit.” Hoc dīcēns iānitor epistulam dominō suō <span class="word" data-value="trādere: -didisse -ditum @hand over, deliver / передавать, вручать">trādit</span>.</div>
      <div><span style="white-space:pre">	</span>Iūlius: “<span class="word" data-value=":whatever / что же">Quidnam</span> hoc est? <span class="word" data-value=":whoever / кто же">Quisnam</span> Tūsculō epistulam ad mē mīsit?”</div>
      <div><span style="white-space:pre">	</span>Iānitor: “Nesciō. Tantum sciō epistulam Tūsculō <span class="word" data-value=": mittere, mīsisse, missum">missam</span> et ā tabellāriō ad tē <span class="word" data-value=": ferre, tulisse, lātum">lātam</span> esse.”</div>
      <div><span style="white-space:pre">	</span>Iūlius: “Nōn opus est idem bis dīcere. Ego id quod semel dictum est bene intellegō. Recēde <span class="word" data-value=":from here, hence / отсюда">hinc</span> ad canem tuum!” Sīc Iūlius iānitōrem <span class="word" data-value="dī-mittere: send away, dismiss / отсылать">dīmittit</span>.</div>
      <div><span style="white-space:pre">	</span>Dominus cēram aspiciēns <span class="word" data-value="signum -ī|n:sign; seal / знак; печать">signum</span> magistrī cognōscit (est enim parva eius imāgō) et “Missa est,” inquit “ā magistrō Diodōrō. Nōlō hās <span class="word" data-value="litterae -arum|f pl:letter / письмо">litterās</span> legere, nam certē magister poscit pecūniam quam eī <span class="word" data-value="dēbēre: owe (money) / быть должным (денег)">dēbeō</span>. Duōrum mēnsium mercēdem magistrō dēbeō.”</div>
      <div><span style="white-space:pre">	</span>Aemilia: “At <span class="word" data-value=":perhaps, maybe / возможно, может быть, пожалуй">fortasse</span> epistula aliās rēs <span class="word" data-value="continēre: (< *con*- + *tenēre*) contain / содержать">continet</span>. Quis scit? Fortasse magister aliquid scrīpsit dē Mārcō? Signō <span class="word" data-value="integer -gra -grum:intact / не(за)тронутый, неповреждённый, целый">integrō</span>, nēmō scit.”</div>
      <div><span style="white-space:pre">	</span>Iūlius signum rumpit et epistulam aperit. Ecce <span class="word" data-value=": = eae rēs">ea</span> quae in epistulā magistrī scrīpta sunt:</div>
      <div><br></div>
      <div><i><span style="white-space:pre">	</span>Diodōrus Iūliō </i><span class="word" data-value="salūs -ūtis|f: health; welfare / здоровье; благополучие @*~em dīcere* greet, say hello / приветствовать">salūtem</span> dīcit<i>.</i></div>
      <div><i><span style="white-space:pre">	</span>Discipulus improbus atque piger est tuus Mārcus fīlius. Male recitat, foedē et prāvē scrībit, computāre nūllō modō potest, neque </i><span class="word" data-value=":ever / когда-либо @*nec [neque] u.* and never / и никогда">umquam</span><i> rēctē respondet cum eum interrogāvī. Fīlium tuum nihil docēre possum quia ipse nihil discere vult. </i><span class="word" data-value=": = nūllus">Nēmō</span><i> magister peiōrem discipulum umquam docuit. Valē.</i></div>
      <div><i><span style="white-space:pre">	</span>Scrībēbam Tūsculī kalendīs Iūniīs. Hic diēs mē monet dē pecūniā quam mihi dēbēs. Quārē Mārcus hodiē mercēdem sēcum nōn tulit? Mercēs numquam mihi trāditur ad diem. Iterum valē.</i></div>
      <div><br></div>
      <div><span style="white-space:pre">	</span>Interim Mārcus, cuius <span class="word" data-value="vultus -ūs|m:face, countenance / лицо, лик, выражение лица">vultus</span> ad nōmen magistrī colōrem mūtāvit, <span class="word" data-value="pallidus -a -um:pale / бледный">pallidus</span> et tremēns patrem legentem spectat. Cūr <span class="word" data-value="pallēre:be or get pale / быть бледным, бледнеть">pallet</span> puer? Pallet <span class="word" data-value="|(+ acc):on account of, because of / по причине, из-за">ob</span> timōrem. (Quī timet pallēre solet.)</div>
      <div><span style="white-space:pre">	</span>Item Aemilia vultum Iūliī sevērum intuētur. Postquam ille epistulam <span class="word" data-value=": legere, lēgisse, lēctum">lēgit</span> ūsque ad fīnem, uxor eum interrogat: “Quid scrīpsit magister?”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Iūlius: “Prior epistulae pars dē aliā rē est; in parte posteriōre magister mē monet dē pecūniā quam eī dēbeō.”</div>
      <div><span style="white-space:pre">	</span>Aemilia: “Cūr nōn <span class="word" data-value="solvere: solvisse solūtum @pay / платить, уплачивать">solvis</span> pecūniam quae magistrō dēbētur? Certē magister, quī fīliōs nostrōs tam bene scrībere et legere docet, mercēdem suam <span class="word" data-value="merēre:merit, earn, deserve / заслуживать">meret</span>. Sed quidnam scrīptum est in priōre epistulae parte? Nōnne magister Mārcum laudat?”</div>
      <div><span style="white-space:pre">	</span>Iūlius: “Hāc epistulā nūlla <span class="word" data-value="laus laudis|f:praise / похвала">laus</span> continētur, nec enim puer piger atque improbus laudem meret! Tūne putās tē hīs litterīs laudārī, Mārce?”</div>
      <div><span style="white-space:pre">	</span>Mārcus vultum ā patre <span class="word" data-value="ā-vertere: -vertisse -versum @turn away or aside, avert / отворачивать, отводить">āvertit</span> nec ūllum verbum respondet, at genua trementia et vultus pallidus respōnsum <span class="word" data-value="plānus -a -um:plain, clear / явный">plānum</span> est, quod pater <span class="word" data-value=": easily / легко">facile</span> intellegit. Saepe silentium est respōnsum plānissimum.</div>
      <div><span style="white-space:pre">	</span>Tacente Mārcō, Aemilia “Quid <span class="word" data-value=": facere, fēcisse, factum">fēcit</span> Mārcus?” inquit. “Dīc mihi omnia!”</div>
      <div><span style="white-space:pre">	</span>Iūlius: “Mārcus prope omnia fēcit quae facere nōn dēbuit! Haec epistula omnem rem plānam facit. Ō Mārce! Iam plānē intellegō falsa esse omnia quae nōbīs nārrāvistī: magister plānīs verbīs scrībit ‘tē discipulum improbissimum fuisse ac foedē et prāvē scrīpsisse’!”</div>
      <div><span style="white-space:pre">	</span>Mārcus: “At tabulam vōbīs <span class="word" data-value=": ostendere, ostendisse, ostentum">ostendī</span>...”</div>
      <div><span style="white-space:pre">	</span>Iūlius: “Aspice hanc tabulam: vidēsne nōmen ‘Sextī’ litterīs plānīs in parte <span class="word" data-value="superior -ius|comp:higher, upper; superior / расположенный вверху или выше; высший">superiōre</span> <span class="word" data-value="īn-scrībere: write on, inscribe / писать на, надписывать">īnscrīptum</span>? Tūne solēs nōmina aliēna īnscrībere in tabulā tuā? Haec nōn tua, sed Sextī tabula est. Hocine <span class="word" data-value="negāre:deny / отрицать">negāre</span> audēs?”</div>
      <div><span style="white-space:pre">	</span>Mārcus, quī iam nōn audet mentīrī, nihil negat, sed omnia <span class="word" data-value="fatērī: fassum @admit, confess / признавать(ся)">fatētur</span>: “Rēctē dīcis, pater. Tabula Sextī est. Tabulās mūtāvī inter pugnam.”</div>
      <div><span style="white-space:pre">	</span>Aemilia: “Pugnam? Quam pugnam nārrās?”</div>
      <div><span style="white-space:pre">	</span>Iūlius: “Mārcus mihi iam nārrāvit ‘sē cum Sextō pugnāvisse’. Nōnne tibi satis fuit vestem tuam novam <span class="word" data-value="perdere: -didisse -ditum @1) ruin, waste / (за)губить @2) lose; waste / терять; тратить">perdere</span>? Etiamne tabulam aliēnam...?”</div>
      <div><span style="white-space:pre">	</span>Mārcus: “Tabulam Sextī nōn perdidī, pater. Vidē: integra est tabula.”</div>
      <div><span style="white-space:pre">	</span>Iūlius: “At certē pater Sextī putābit eum perdidisse tabulam suam. Fortasse Sextus ā patre suō pūniētur ob hanc rem. Intellegisne <span class="word" data-value="factum -ī|n:deed, act / деяние, поступок">factum</span> tuum indignum esse? Nōnne tē <span class="word" data-value="pudēre|impers: (*pudet*) @cause shame (whom: ^acc^, of what: ^gen^) / стыдно (кому: ^acc^, чего: ^gen^)">pudet</span> hoc fēcisse? Profectō mē pudet hoc ā meō fīliō factum esse!”</div>
      <div><span style="white-space:pre">	</span>Mārcus, quī paulō ante ob timōrem pallēbat, iam <span class="word" data-value="rubēre:be red, redden; blush / быть красным, краснеть">rubet</span> propter <span class="word" data-value="pudor -ōris|m:(sense of) shame / стыд, стыдливость">pudōrem</span>. Puerum pudet factī suī. (Is quem factōrum suōrum pudet rubēre solet.)</div>
      <div><br></div>
      <div style="text-align: center;">III</div>
      <div><br></div>
      <div><span style="white-space:pre">	</span>Mārcus: “Certē malus puer fuī, sed <span class="word" data-value=":after this; hereafter / после (э)того; отныне">posthāc</span> bonus puer <span class="word" data-value=":  erō">futūrus sum</span>: semper vōbīs <span class="word" data-value=": = pārēbō">pāritūrus sum</span>, numquam pugnātūrus sum in viā nec umquam in lūdō dormītūrus sum. Hoc vōbīs <span class="word" data-value="prō-mittere:promise / обещать">prōmittō</span>, pater et māter! Mihi crēdite!”</div>
      <div><span style="white-space:pre">	</span>Mārcus ‘sē malum puerum fuisse’ fatētur ac simul prōmittit ‘sē posthāc bonum puerum futūrum esse, semper parentibus pāritūrum esse nec umquam in viā <span class="word" data-value=": pugnātūrum _esse_">pugnātūrum</span> nec in lūdō dormītūrum esse’ — id quod saepe <span class="word" data-value=":before this, previously / до этого, до сих пор">antehāc</span> prōmīsit!</div>
      <div><span style="white-space:pre">	</span>Iūlius: “Prīmum fac quod prōmīsistī, tum tibi crēdēmus!” Iūlius nōn crēdit Mārcum <span class="word" data-value="prōmissum -ī|n: promise / обещание">prōmissum</span> factūrum esse.</div>
      <div><span style="white-space:pre">	</span>Mārcus: “Omnia quae prōmīsī <span class="word" data-value=": = faciam">factūrus sum</span>. Nōlī mē verberāre! Iam bis verberātus sum ā magistrō.”</div>
      <div><span style="white-space:pre">	</span>“Ergō <span class="word" data-value="verbera -um|n pl:lashes, flogging / порка, побои">verbera</span> magistrī nōn satis fuērunt!” inquit Iūlius. “Profectō verbera meruistī!” Tum oculōs ā fīliō āvertēns: “Abī hinc ab oculīs meīs! Dūc eum in cubiculum eius, Dāve, atque <span class="word" data-value="in-clūdere: (< *in* + *claudere*) -clusisse -clūsum @1) shut up, shut in / запирать, заключать @2) include / включать: содержать или помещать">inclūde</span> eum! Posteā fer mihi <span class="word" data-value="clāvis -is|f:key / ключ">clāvem</span> cubiculī!”</div>
      <div><span style="white-space:pre">	</span>Postquam Dāvus puerum ex ātriō <span class="word" data-value=": dūcere, dūxisse, ductum">dūxit</span>, dominus “Haec omnia,” inquit, “facta sunt, quod Mēdus <span class="word" data-value=":yesterday / вчера">herī</span> domō <span class="word" data-value=": fugere, fūgisse, (fugitūrus)">fūgit</span> nec hodiē Mārcum in lūdum <span class="word" data-value="iēns euntis|mfn: < *īre*">euntem</span> et illinc redeuntem <span class="word" data-value="comitārī:accompany / сопровождать">comitārī</span> potuit. Posthāc Mārcum sine <span class="word" data-value="comes -itis|mf:companion / спутник, сопровождающий">comite</span> ambulāre nōn sinam. Crās Dāvus eum comitābitur; is certē bonus comes erit.”</div>
      <div><span style="white-space:pre">	</span>Mārcō in cubiculum ductō atque inclūsō, Dāvus redit et “Mārcus,” inquit, “inclūsus est. Ecce clāvis cubiculī.”</div>
      <div><span style="white-space:pre">	</span>Iūlius clāvem sūmit ac surgit. Aemilia, quae putat eum ad Mārcum īre, “Quō īs, Iūlī?” inquit. “Mārcumne verberātum īs?” Aemilia Mārcum ā patre <span class="word" data-value="@māter putat fīlium ā patre verberāt_um īrī_ (pass.) = māter putat patrem fīlium verberāt_ūr*um* esse_ (āct.)">verbarātum īrī</span> putat. “Nōlī eum verberāre! Nōn putō eum posthāc in viā pugnātūrum neque in lūdō dormītūrum esse.”</div>
      <div><span style="white-space:pre">	</span>Iūlius: “Putāsne iam mūtātum esse istum puerum? Ego eum nec mūtātum esse nec posthāc mūtātum īrī crēdō! Quamquam herī ā mē semel verberātus est atque hodiē bis ā magistrō, nec verbera patris nec magistrī eum meliōrem fēcērunt.”</div>
      <div><span style="white-space:pre">	</span>Aemilia: “Ergō nōn opus est iterum eum verberāre. Nec laudibus nec verberibus melior fierī potest.”</div>
      <div><span style="white-space:pre">	</span>Iūlius: “Nōlī timēre, Aemilia! Mārcum in cubiculō relinquam. Iam epistulam <span class="word" data-value=": = scrībam">scrīptūrus sum</span>.” Iūlius dīcit ‘sē epistulam scrīptūrum esse’.</div>
      <div><span style="white-space:pre">	</span>Aemilia: “<span class="word" data-value=": cui-nam">Cuinam</span> scrīptūrus es?”</div>
      <div><span style="white-space:pre">	</span>Iūlius: “Magistrō scīlicet. Crās Dāvus, Mārcī comes, epistulam meam sēcum feret, quae ā Mārcō ipsō trādētur magistrō. Tabellārius, quī epistulam magistrī trādidit, tempus perdit, sī forīs respōnsum meum opperītur. Dīmitte eum, Dāve! Dīc eī ‘respōnsum meum crās ā Mārcō trāditum īrī’.”</div>
      <div><span style="white-space:pre">	</span>Aemilia: “Nōnne Mārcus simul cum epistulā tuā mercēdem <span class="word" data-value="dēbitus -a -um: owed / должный, причитающийся">dēbitam</span> trādet magistrō?”</div>
      <div><span style="white-space:pre">	</span>Iūlius: “Minimē! Ego enim plānē respondēbō ‘mē mercēdem solvere nōlle’!”</div>
      <div><span style="white-space:pre">	</span>Aemilia: “Quid ais? Nōnne tē pudet pauperī magistrō mercēdem negāre? <span class="word" data-value=": = ob quam rem = quārē, cūr">Quam ob rem</span> mercēdem dēbitam solvere nōn vīs? Causam afferre oportet.”</div>
      <div><span style="white-space:pre">	</span>Iūlius: “Magister ipse mihi causam <span class="word" data-value=":af-ferre, at-tulisse, al-lātum (< *ad-*)">attulit</span>.”</div>
      <div><span style="white-space:pre">	</span>Aemilia: “<span class="word" data-value=": ≈ quō">Quōnam</span> modō? <span class="word" data-value=": ≈ quae">Quaenam</span> causa allāta est ā magistrō?”</div>
      <div><span style="white-space:pre">	</span>Iūlius: “In hīs litterīs magister ipse fatētur ‘sē fīlium meum nihil docēre posse’: ergō mercēdem nōn meruit. Pecūniam quae merita nōn est nōn solvam. Nōlō pecūniam meam perdere!”</div>
      <div><span style="white-space:pre">	</span>Epistulam sūmēns Aemilia “Itane scrībit magister?” inquit; tum, <span class="word" data-value=": = postquam epistulam lēgit">epistulā lēctā</span>, “Hoc tē nōn excūsat, nam plānē scrībit ‘Mārcum ipsum nihil discere velle’, et quī nihil discere vult nihil discere potest. Nōn modo posse, sed etiam velle opus est: quod nōn vīs, nōn potes.”</div>
      <div><span style="white-space:pre">	</span>Iūlius rīdēns “Rēctē dīcis,” inquit. “Ego enim pecūniam solvere nōlō: ergō solvere nōn possum!”</div>
      <div><span style="white-space:pre">	</span>Hoc dīcēns Iūlius epistulam magistrī scindit.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Participium et īnfīnītīvus futūrī</i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Mīles: “Fortīter pugnāt<i>ūr<b>us</b></i> sum.” Mīles dīcit ‘sē fortiter pugnāt<i>ūr<b>um</b> esse</i>’.</div>
      <div><span style="white-space:pre">	</span>‘Pugnāt<i>ūr<b>us</b> -<b>a</b> -<b>um</b></i>’ est participium futūrī. Participium futūrī est adiectīvum dēclīnātiōnis I/II. ‘Pugnāt<i>ūr<b>um</b> esse</i>’ est  īnfīnītīvus futūrī, quī cōnstat ex participiō futūrī et ‘esse’.</div>
      <div><span style="white-space:pre">	</span><i>Exempla</i>: pāritūrus, dormītūrus, factūrus, scrīptūrus, futūrus.</div>
      <div><span style="white-space:pre">	</span>Mārcus: “Posthāc bonus discipulus <i>futūr<b>us</b></i> sum.” Mārcus dīcit ‘sē posthāc bonum discipulum <i>futūr<b>um</b> esse</i>, semper magistrō pārit<i>ūr<b>um</b> esse</i> nec umquam in lūdō dormīt<i>ūr<b>um</b> esse</i>’. Magister nōn crēdit eum prōmissum fact<i>ūr<b>um</b> esse</i>.</div>
      <div><span style="white-space:pre">	</span>Puerī: “Posthāc bonī discipulī <i>futūr<b>ī</b> sumus</i>...” Puerī dīcunt ‘sē posthāc bonōs discipulōs <i>futūr<b>ōs</b> esse</i>, semper magistrō pārit<i>ūr<b>ōs</b> esse</i> nec umquam in lūdō dormīt<i>ūr<b>ōs</b> esse</i>’. Magister nōn crēdit eōs prōmissum fact<i>ūr<b>ōs</b> esse</i>.</div>
      <div><br></div>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Iūlius: “Sextus ā magistrō laudābitur.” Iūlius dīcit ‘Sextum ā magistrō laud<i>ātum īrī</i>’.</div>
      <div><span style="white-space:pre">	</span>‘Laud<i>ātum īrī</i>’ est īnfīnītīvus futūrī passīvī, quī ex supīnō et ‘īrī’ cōnstat.</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="9UC3YO" data-src="/ru/932628458/xxiii-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="23-el5ps7" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-23olt81u" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-23cnr84d" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-23cd2r0t" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-23" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
