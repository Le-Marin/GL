<!DOCTYPE html>
<html lang="ru">
<head>
  <meta charset="utf-8">
  <meta name="viewport" content="width=device-width, initial-scale=1.0">
  <title>CAPITVLVM XXIV</title>
  <link rel="icon" href="#">
  <link rel="stylesheet" href="style.css?v=1c">
</head>
<body>
  <main id="root" class="container">
    <h1 class="heading">XXIV<div id="audio" class="audio"></div></h1>
    <div class="text">
      <div class="pic image" style="--img: url(img/puer-aegrotus.jpg);"></div>
      <div><br></div>
      <div style="text-align: center;"><b>PVER AEGROTVS</b></div>
      <div><br></div>
      <div style="text-align: center;">I</div>
      <div><br></div>
      <div><span style="white-space:pre">	</span>Interim Quīntus lectō tenētur. Puer <span class="word" data-value="aegrōtus- a -um: sick / больной, болеющий">aegrōtus</span> iterum iterumque super lectum sē <span class="word" data-value="con-vertere: -vertisse -versum @turn / поворачивать; обращать">convertit</span> nec dormīre potest sīve in <span class="word" data-value="latus -eris|n: side / сторона; бок">latere</span> dextrō cubat sīve in latere sinistrō. Itaque ē lectō surgere cōnātur, sed pēs <span class="word" data-value=":(< *dē novō*) anew, again / заново, снова">dēnuō</span> dolēre incipit. Puer territus pedēs nūdōs aspicit et “Quid hoc est?” inquit. “Pēs dexter multō maior est quam pēs <span class="word" data-value="laevus -a -um: left / левый">laevus</span>!” Quīntus <span class="word" data-value="mīrārī: wonder (at) / дивиться, удивляться, поражаться">mīrātur</span> quod pedēs, quī herī <span class="word" data-value="pār paris: equal / равный">parēs</span> erant, hodiē tam <span class="word" data-value="impār -paris: unequal / неравный">imparēs</span> sunt. Tum puer aegrōtus in lectō <span class="word" data-value="re-cumbere: -cubuisse -cubitum @lie down, recline / лечь, улечься">recumbit</span>. Vīlla quiēta est: nūllus <span class="word" data-value="sonus -ī|m: sound / звук">sonus</span> audītur ab ūllā parte; etiam avēs, tempestāte <span class="word" data-value="subitus -a -um: sudden / внезапный">subitā</span> territae, in hortō silent.</div>
      <div><span style="white-space:pre">	</span>At <span class="word" data-value=": suddenly / вдруг, внезапно">subitō</span> silentium clāmōre et <span class="word" data-value="strepitus -ūs|m: noise; din / шум; гул, гам">strepitū</span> maximō rumpitur, nam Mārcus in cubiculō suō, quod <span class="word" data-value="|(+ acc): next to, beside / рядом с, возле, подле">iūxtā</span> cubiculum Quīntī est, magnā vōce clāmat et forem manibus pedibusque <span class="word" data-value="per-cutere: (-iō) -cussisse -cussum @hit, strike / ударять; поражать">percutit</span>. Quīntus, quī tantum strepitum mīrātur, Syram vocat, quae <span class="word" data-value=": immediately / немедленно, тут же">continuō</span> accurrit.</div>
      <div><span style="white-space:pre">	</span>Syra: “Quid est, Quīnte? Putāvī tē dormīre.”</div>
      <div><span style="white-space:pre">	</span>Quīntus: “<span class="word" data-value=":mē-ne dormīre _putāvistī_?">Mēne dormīre</span> per tantum strepitum? <span class="word" data-value=": what’s going on? / что происходит?">Quid agitur</span>, Syra? Quam ob rem Mārcus sīc clāmat ac forem tam <span class="word" data-value=": very (much), strongly / очень, весьма, сильно">valdē</span> percutit?”</div>
      <div><span style="white-space:pre">	</span>Syra: “Nōlī hoc mīrārī: Mārcus forem <span class="word" data-value="frangere: frēgisse frāctum @break; shatter / ломать; разбивать">frangere</span> cōnātur, quod <span class="word" data-value=": otherwise / иначе">aliter</span> exīre nōn potest. Sed tū quid agis? Doletne tibi pēs adhūc?”</div>
      <div><span style="white-space:pre">	</span>Puer ‘pedem <span class="word" data-value="|dat: < *sē*">sibi</span> dolēre’ ait: “Valdē mihi dolet pēs, ob <span class="word" data-value="dolor -ōris|m: @1) pain / боль @2) grief / печаль, скорбь">dolōrem</span> ē lectō surgere nōn possum.”</div>
      <div><span style="white-space:pre">	</span>Syra: “Tūne ē lectō surgere cōnātus es?”</div>
      <div><span style="white-space:pre">	</span>Quīntus: “Certē surgere cōnātus sum, at necesse fuit mē continuō recumbere: ita pēs <span class="word" data-value=":dolēre, doluisse">doluit</span>. <span class="word" data-value="|imp: < *intuērī*">Intuēre</span> pedēs meōs, Syra! Comparā eōs! Antequam dē arbore <span class="word" data-value=": cadere, cecidisse, cāsum">cecidī</span>, parēs erant, nunc pēs dexter maior est <span class="word" data-value=": maior ped*e* laev*o* = @maior _quam_ pēs laevus">pede laevō</span>.”</div>
      <div><span style="white-space:pre">	</span>Syra: “Ego nōn mīror pedem tuum aegrum esse, quod dē tam altā arbore cecidistī; at mīror tē crūs nōn frēgisse. Facile <span class="word" data-value="os ossis|n: bone / кость">os</span> frangere potuistī.”</div>
      <div><span style="white-space:pre">	</span>Quīntus: “Quis scit? Fortasse os frāctum est, nam pedem vix movēre possum sine dolōribus.”</div>
      <div><span style="white-space:pre">	</span>Syra: “Ossa tua integra sunt omnia. Nōlī <span class="word" data-value="flēre: flēvisse flētum @cry, weep (for) / плакать; оплакивать">flēre</span>! Puerum Rōmānum sine lacrimīs dolōrem <span class="word" data-value="patī: passum @suffer, undergo, bear / терпеть, претерпевать, переносить">patī</span> decet.”</div>
      <div><span style="white-space:pre">	</span>Quīntus: “Nōn fleō, <span class="word" data-value=": even if, although / даже если, хотя и">etsī</span> dolōrem gravem patior. Trīstis sum, quod mihi necesse est <span class="word" data-value=": within / внутри">intus</span> cubāre, dum aliī puerī forīs lūdunt. <span class="word" data-value="|imp: < *cōnsōlārī*">Cōnsōlāre</span> mē, Syra! Cōnsīde hīc iūxtā lectum et <span class="word" data-value="|imp: < *loquī*">loquere</span> mēcum!”</div>
      <div><span style="white-space:pre">	</span>Syra iūxtā lectum ad latus puerī laevum cōnsīdit eumque sīc cōnsōlātur: “Nōlī trīstis esse quod hīc intus cubās: immō <span class="word" data-value="|imp: < *laetārī*">laetāre</span> tē nōn inclūsum esse in cubiculō ut frātrem tuum! Nec Mārcō licet cum aliīs puerīs lūdere.”</div>
      <div><span style="white-space:pre">	</span>Quīntus: “Is nōn aegrōtat nec dolōrēs patitur.”</div>
      <div><span style="white-space:pre">	</span>Syra: “Etsī valet, certē tergī dolōrēs passus est.”</div>
      <div><span style="white-space:pre">	</span>Quīntus: “Estne verberātus Mārcus? Cūr eī nōn licet exīre? Quid <span class="word" data-value=": fierī, factum esse">factum est</span> postquam frāter meus domum <span class="word" data-value=": redīre, rediisse">rediit</span>? Omnia <span class="word" data-value="ignōrāre: not know / не знать">ignōrō</span>. Dum hīc sōlus cubō, nihil <span class="word" data-value="nōscere: nōvisse nōtum @1) get to know / узнавать @2) ^prf^ know, be acquainted with / знать, быть знакомым с">nōscere</span> possum, etsī omnia scīre <span class="word" data-value="cupere: (-iō) cupīvisse cupītum @desire / желать">cupiō</span>.”</div>
      <div><br></div>
      <div style="text-align: center;">II</div>
      <div><br></div>
      <div><span style="white-space:pre">	</span>Syra: “Iam nārrābō tibi omnia quae facta sunt: Frāter tuus hodiē sine comite in lūdum <span class="word" data-value=": īre, iisse (< īvisse)">iit</span>...”</div>
      <div><span style="white-space:pre">	</span>Quīntus: “Nōnne Mēdus eum <span class="word" data-value=": comitārī, comitātum esse">comitātus est</span>?”</div>
      <div><span style="white-space:pre">	</span>Syra: “Mēdus herī domō fūgit — putō quia amīcam suam, quae Rōmae habitat, vidēre cupīvit.”</div>
      <div><span style="white-space:pre">	</span>Quīntus: “Quōmodo Mēdus, quī vix umquam Rōmae fuit, puellam Rōmānam nōscere potuit?”</div>
      <div><span style="white-space:pre">	</span>Syra: “Nesciō quōmodo, sed <span class="word" data-value=": for sure / наверняка">certō</span> sciō eum <span class="word" data-value="|acc: < *ali-qua*">aliquam</span> fēminam nōvisse, nam saepe dē eā <span class="word" data-value=": loquī, locūtum esse">locūtus est</span>. Nihil difficile est amantī, <span class="word" data-value=": ut _hominēs_ aiunt">ut aiunt</span>.</div>
      <div><span style="white-space:pre">	</span>“Mēdus igitur hodiē Mārcum comitārī nōn potuit. Nūper Mārcus sōlus rediit, sed pater fīlium suum redeuntem vix <span class="word" data-value=":cognōscere, cognōvisse, cognitum">cognōvit</span> neque eum ōsculātus est ut solet, nam Mārcus nōn modo ūmidus erat, quod per imbrem ambulāverat, sed etiam sordidus atque <span class="word" data-value="cruentus -a -um: bloody / кровавый, окровавленный">cruentus</span>, quod humī iacuerat et ā Sextō pulsātus erat. Puerī enim in viā pugnāverant: prīmum Mārcum pulsāverat Sextus, tum Mārcus et Titus Sextum pulsāverant. Hōc audītō, dominus Mārcum sevērē <span class="word" data-value=":reprehendere -disse -ēnsum">reprehendit</span>.”</div>
      <div><span style="white-space:pre">	</span>Quīntus: “Māter quid dīxit?”</div>
      <div><span style="white-space:pre">	</span>Syra: “Māter tua nōn <span class="word" data-value=": ad-erat">aderat</span>, sed paulō post intrāvit. Tunc Mārcus iam <span class="word" data-value=": lavāre, lāvisse, lautum (= lavātum)">lautus erat</span> et vestem mūtāverat, domina eum sordidum atque cruentum nōn <span class="word" data-value=": vidēre, vīdisse, vīsum">vīdit</span>. Mārcus vērō ‘sē bonum discipulum fuisse’ dīxit, etsī in lūdō dormīverat nec magistrum recitantem audīverat — <span class="word" data-value=": besides; still, however / кроме того; впрочем">cēterum</span> in hāc rē is nōn peior fuerat <span class="word" data-value=": peior cēter*īs* _(abl)_ = @peior _quam_ cēterī">cēterīs</span>, nam omnēs dormīverant! Postrēmō litterās pulchrās quās Sextus scrīpserat mātrī ostendit atque dīxit ‘sē ipsum eās litterās scrīpsisse’. Tam turpiter frāter tuus <span class="word" data-value=": mentīrī, mentītum esse">mentītus est</span>!”</div>
      <div><span style="white-space:pre">	</span>Quīntus: “Quōmodo scīs Mārcum mentītum esse et eās litterās ā Sextō scrīptās esse?”</div>
      <div><span style="white-space:pre">	</span>Syra: “Quia nōmen ‘Sextī’ in tabellā scrīptum erat. Et paulō post tabellārius advēnit...”</div>
      <div><span style="white-space:pre">	</span>Quīntus: “Nūper <span class="word" data-value="|acc: < *ali-quis*">aliquem</span> iānuam pulsāre et canem valdē lātrāre audīvī. Tum subitō magnā vōce clāmāvit aliquis. Quidnam tantus ille <span class="word" data-value="tumultus -ūs|m: uproar, tumult / шум, гам; бушевание, волнение, смятение">tumultus</span> significāvit?”</div>
      <div><span style="white-space:pre">	</span>Syra: “Tabellārius clāmāvit quod canem <span class="word" data-value=": verērī, veritum esse">veritus est</span>, nec sine causā, nam canis eum momordit et vestem eius scidit. Is canis <span class="word" data-value=": lup*ō* ferocior = @ferocior _quam_ lupus">lupō</span> ferōcior est!”</div>
      <div><span style="white-space:pre">	</span>Quīntus: “Ego canem iānitōris nōn vereor neque umquam ab eō <span class="word" data-value=": mordēre, momordisse, morsum">morsus</span> sum.”</div>
      <div><span style="white-space:pre">	</span>Syra: “Id nōn mīror, nam canis saepissimē tē vīdit. Canis tē nōvit, ignōrat illum.”</div>
      <div><span style="white-space:pre">	</span>Quīntus: “Canis mē nōn modo nōvit, sed etiam dīligit, nam multa eī ossa <span class="word" data-value=": dare, dedisse, datum">dedī</span> et saepe cum eō <span class="word" data-value=": lūdere, lūsisse, lūsum">lūsī</span>. Cēterum quid attulit tabellārius?”</div>
      <div><span style="white-space:pre">	</span>Syra: “Epistulam attulit in quā magister scrīpserat ‘Mārcum discipulum pigerrimum fuisse atque foedē et prāvē scrīpsisse’. Tum Mārcus, quī <span class="word" data-value=": at first / сначала, сперва">prīmō</span> omnia negāverat, ‘sē mentītum esse’ <span class="word" data-value=": fatērī, fassum esse">fassus est</span>.”</div>
      <div><span style="white-space:pre">	</span>Quīntus: “Profectō verbera meruit!”</div>
      <div><span style="white-space:pre">	</span>Syra: “Magister eum iam bis verberāverat, nec igitur pater eum dēnuō verberāre <span class="word" data-value=": velle, voluisse">voluit</span>, sed in cubiculum inclūsit. Cēterum facile tibi est frātrem tuum reprehendere, dum ipse hīc in mollī lectulō cubās. Tūne ipse semper bonus discipulus es?”</div>
      <div><span style="white-space:pre">	</span>Quīntus: “Melior sum frātre meō! Herī laudātus sum, quia pulchrē scrīpseram et recitāveram.”</div>
      <div><span style="white-space:pre">	</span>Syra: “Tūne sōlus pulchrē scrīpserās et recitāverās?”</div>
      <div><span style="white-space:pre">	</span>Quīntus: “Immō omnēs praeter Mārcum laudātī sumus, quod pulchrē scrīpserāmus et recitāverāmus.”</div>
      <div><span style="white-space:pre">	</span>Syra: “Sī vōs laudātī estis, quod pulchrius scrīpserātis et recitāverātis quam Mārcus, nōnne ille tam rēctē scrīpserat quam vōs? Ego Mārcum bene nōvī nec putō eum <span class="word" data-value=":stultior vōbīs _(abl)_ = @stultior _quam_ vōs">vōbīs</span> stultiōrem esse.”</div>
      <div><span style="white-space:pre">	</span>Quīntus: “At certē pigrior est nōbīs!”</div>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>GRAMMATICA LATINA</b></div>
      <div><br></div>
      <div style="text-align: center;"><i>Verbī tempora. <span style="text-align: justify;">Plūsquamperfectum</span></i></div>
      <div><br></div>
      <div><span style="white-space:pre">	</span><i>Āctīvum</i>:</div>
      <div><span style="white-space:pre">	</span>Puer ūmidus est quod per imbrem ambulāv<b><i>it</i></b>.</div>
      <div><span style="white-space:pre">	</span>Puer ūmidus erat quod per imbrem ambulāv<i>era<b>t</b></i>.</div>
      <div><span style="white-space:pre">	</span>‘Ambulāvit’ praeteritum perfectum est. ‘Ambulāv<i>erat</i>’ est tempus praeteritum <span class="word" data-value="plūs-quam-perfectum -ī|n: pluperfect, past perfect tense / плюсквамперфект, давнопрошедшее время">plūsquamperfectum</span>. Plūsquamperfectum dēsinit in -<i>erat</i> (pers. III sing.), quod ad īnfīnītīvum perfectī sine -<i><b>isse</b></i> additur.</div>
      <div><span style="white-space:pre">	</span><i>Exempla</i>: [1] recitāv|<i>erat</i>; [2] pāru|<i>erat</i>; [3] scrīps|<i>erat</i>; [4] dormīv|<i>erat</i>.</div>
      <div><span style="white-space:pre">	</span>Herī magister puerum laudāvit, quia bonus discipulus <i>fuera<b>t</b></i>: bene recitāv<i>era<b>t</b></i> et scrīps<i>era<b>t</b></i>, magistrō pāru<i>era<b>t</b></i> nec in lūdō dormīv<i>era<b>t</b></i>.</div>
      <div><span style="white-space:pre">	</span>Bonus discipulus malō: “Herī magister mē laudāvit, quia bonus discipulus <i>fuera<b>m</b></i>: bene recitāv<i>era<b>m</b></i> et scrīps<i>era<b>m</b></i>, magistrō pāru<i>era<b>m</b></i> nec in lūdō dormīv<i>era<b>m</b></i>. At tē verberāvit magister, quia malus discipulus <i>fuerā<b>s</b></i>: male recitāv<i>erā<b>s</b></i> et scrīps<i>erā<b>s</b></i>, in lūdō dormīv<i>erā<b>s</b></i> nec magistrō pāru<i>erā<b>s</b></i>.”</div>
      <div><span style="white-space:pre">	</span>Herī magister puerōs laudāvit, quia bonī discipulī <i>fuera<b>nt</b></i>: bene recitāv<i>era<b>nt</b></i> et scrīps<i>era<b>nt</b></i>, magistrō pāru<i>era<b>nt</b></i> nec in lūdō dormīv<i>era<b>nt</b></i>.</div>
      <div><span style="white-space:pre">	</span>Bonī discipulī malīs: “Herī magister nōs laudāvit, quia bonī discipulī <i>fuerā<b>mus</b></i>: bene recitāv<i>erā<b>mus</b></i> et scrīps<i>erā<b>mus</b></i>, magistrō pāru<i>erā<b>mus</b></i> nec in lūdō dormīv<i>erā<b>mus</b></i>. At vōs verberāvit magister, quia malī discipulī <i>fuerā<b>tis</b></i>: male recitāv<i>erā<b>tis</b></i> et scrīps<i>erā<b>tis</b></i>, in lūdō dormīv<i>erā<b>tis</b></i> nec magistrō pāru<i>erā<b>tis</b></i>.”</div>
      <pre>			<i>Sing.		Plūr.</i>
      <i>Pers. 1</i>		-eram		-erāmus
      <i>Pers. 2</i>		-erās		-erātis
      <i>Pers. 3</i>		-erat		-erant</pre>
      <div><span style="white-space:pre">	</span><i>Passīvum</i>:</div>
      <div><span style="white-space:pre">	</span>Magister Mārcum verberāverat = Mārcus verber<i>āt<b>us</b> erat</i> ā magistrō.</div>
      <div><span style="white-space:pre">	</span>Magister puerōs verberāverat = puerī verber<i>āt<b>ī</b> erant</i> ā magistrō.</div>
      <div><span style="white-space:pre">	</span>Fīlius: “Pater mē verberāvit, etsī iam ā magistrō verber<i>āt<b>us</b> eram</i>.”</div>
      <div><span style="white-space:pre">	</span>Māter: “Cūr verber<i>āt<b>us</b> erās</i>?”</div>
      <div><span style="white-space:pre">	</span>Fīliī: “Pater nōs verberāvit, etsī iam ā magistrō verber<i>āt<b>ī</b> erāmus</i>.”</div>
      <div><span style="white-space:pre">	</span>Māter: “Cūr verber<i>āt<b>ī</b> erātis</i>?”</div>
      <pre>			<i>Sing.			Plūr.</i>
      <i>Pers. 1</i>		laudātus eram		laudātī erāmus
      <i>Pers. 2</i>		laudātus erās		laudātī erātis
      <i>Pers. 3</i>		laudātus erat		laudātī erant</pre>
      <div><br></div>
      <div style="text-align: center;">* * *</div>
      <div><br></div>
      <div style="text-align: center;"><b>AD CAPITVLVM</b></div>
    </div>
    <div id="refs">
      <div class="refs">
        <a class="refs__item" id="quiz" href="#" data-pass="DD4LVH" data-src="/ru/932628659/xxiv-flash-cards/" data-abbr="q" data-value=":Словарь"></a>
        <a class="refs__item" href="#" data-pdf-id="24-zb0s3z" data-abbr="g" data-value=":Грамматика" data-action="open-pdf"></a>
        <a class="refs__item" href="#" data-pdf-id="cp-24tp1ba0" data-abbr="t+" data-value=":Текст+" data-action="open-pdf"></a>
        <a class="refs__item" id="refs-switcher" href="#" data-value=":Упражнения"></a>
      </div>
      <div class="refs refs-2">
        <a class="refs__item" href="../exercitia/#/src/llpsi/pensa/pens-24js5lfx" data-abbr="p" data-value=":Pensa"></a>
        <a class="refs__item" href="../exercitia/#/src/llpsi/capitulum/capit-24wis77o" data-abbr="e" data-value=":Exercitia Latina"></a>
        <a class="refs__item" href="../exercitia/#/src/llpsi/ultra/ultra-24" data-abbr="v" data-value=":Ultra"></a>
      </div>
    </div>
  </main>
  <script src="js/script.js?v=1e"></script>
</body>
</html>
